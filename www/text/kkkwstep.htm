<html><!-- Mirrored from www.katechizm.diecezja.elk.pl/kkkwstep.htm by HTTrack Website Copier/3.x [XR&CO'2007], Mon, 11 Jun 2007 10:53:19 GMT --><head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width, initial-scale=1">
<link rel="stylesheet" href="http://maxcdn.bootstrapcdn.com/bootstrap/3.3.5/css/bootstrap.min.css">
<link rel="stylesheet" href="http://code.jquery.com/mobile/1.4.5/jquery.mobile-1.4.5.min.css" />
<script src="http://code.jquery.com/jquery-1.11.1.min.js"></script>
<script src="http://code.jquery.com/mobile/1.4.5/jquery.mobile-1.4.5.min.js"></script>
<script src="http://maxcdn.bootstrapcdn.com/bootstrap/3.3.5/js/bootstrap.min.js"></script>
<link rel="stylesheet" type="text/css" href="../css/index.css"></script>
<script type="text/javascript" src="../js/index.js"></script>

</head>
<body onload="dosekcji()">

<div class="stuck">
<center>
 <b>Rozmiar tekstu</b>
 <br>
 <input type="button" class="btn-lg" onclick="scale('+')" value="   +   "/><a>     </a><input type="button" class="btn-lg" onclick="scale('-')" value="   -   "/>
</center>
<br>
<br>
</div>

<div class="container">

<p align="center"><a name="o1kkkwstep"><b>WSTĘP</b></a></p>

<p>

<font  >I.</font><a href="kkkwstep.htm#o2kkkwstep"><font >
Życie człowieka - znać i kochać Boga </font></a><font >(1-3)</font><br>
<font >II.</font><a href="kkkwstep.htm#o3kkkwstep"><font > Przekazywanie wiary - katecheza
</font></a><font >(4-10)</font><br>
<font >III.</font><a href="kkkwstep.htm#o4kkkwstep"><font > Cel i adresaci Katechizmu </font></a><font >(11-12)</font><br>
<font >IV.</font><a href="kkkwstep.htm#o5kkkwstep"><font > Struktura Katechizmu </font></a><font >(13-17)</font><br>
<font >V.</font><a href="kkkwstep.htm#o6kkkwstep"><font > Wskazania praktyczne do
korzystania z katechizmu</font></a><font > (18-22)</font><br>
<font >VI.</font><a href="kkkwstep.htm#o7kkkwstep"><font > Konieczne adaptacje </font></a><font >(23-24)</font><br>
<a href="kkkwstep.htm#o8kkkwstep"><font >Miłość ponad wszystko</font></a><font > (25)</font></p>

</p>

<p align="justify"><font >"OJCZE... to jest życie wieczne: aby
znali Ciebie, jedynego prawdziwego Boga, oraz Tego, którego
posłałeś, Jezusa Chrystusa" (J 17,1. 3). Zbawiciel nasz,
Bóg "pragnie, by wszyscy ludzie zostali zbawieni i doszli
do poznania prawdy" (1 Tm 2, 3-4). "Nie dano ludziom
pod niebem żadnego innego imienia, w którym moglibyśmy być
zbawieni" (Dz 4,12), jak tylko imię JEZUS.</font></p>

<p align="justify"><a name="o2kkkwstep"><br>
<b>I. Życie człowieka - znać i kochać Boga</b></a></p>

<p align="justify"><b class="par" id="1">1</b> Bóg, w samym sobie nieskończenie doskonały i szczęśliwy,
zamysłem czystej dobroci, w sposób całkowicie wolny, stworzył
człowieka, by uczynić go uczestnikiem swego szczęśliwego
życia. Dlatego w każdym czasie i w każdym miejscu jest On
bliski człowiekowi. Bóg wzywa człowieka i pomaga mu szukać, poznawać
i miłować siebie ze wszystkich sił. Wszystkich ludzi
rozproszonych przez grzech zwołuje, by zjednoczyć ich w swojej
rodzinie - w Kościele. Aby to zrealizować, posłał swego Syna jako Odkupiciela i Zbawiciela, gdy nadeszła pełnia
czasów. W Nim i przez Niego Bóg powołuje ludzi, by w Duchu
Świętym stali się Jego przybranymi dziećmi, a przez to
dziedzicami Jego szczęśliwego życia.</p>

<p align="justify"><b class="par" id="2">2</b> Aby to Boże wezwanie zabrzmiało w całym świecie,
Chrystus posłał Apostołów, których wybrał, dając im nakaz
głoszenia Ewangelii: "Idźcie... i nauczajcie wszystkie
narody, udzielając im chrztu w imię Ojca i Syna, i Ducha
Świętego. Uczcie je zachowywać wszystko, co wam przykazałem.
A oto Ja jestem z wami przez wszystkie dni, aż do skończenia
świata" (Mt 28, 19-20). Mocą tego posłania
Apostołowie "poszli i głosili Ewangelię wszędzie, a Pan
współdziałał z nimi i potwierdzał naukę znakami, które jej
towarzyszyły" (Mk 16, 20).</p>

<p align="justify"><b class="par" id="3">3</b> Ci, którzy z pomocą Bożą przyjęli wezwanie
Chrystusa i odpowiedzieli na nie dobrowolnie, sami z kolei zostali przynaglani
miłością Chrystusa do głoszenia Dobrej Nowiny na całej ziemi. Skarb otrzymany od Apostołów został wiernie
zachowany przez ich następców. Wszyscy wierzący w Chrystusa
są powołani do przekazywania go z pokolenia na pokolenie,
głosząc wiarę, przeżywając ją we wspólnocie braterskiej
oraz celebrując ją w liturgii i w modlitwie
<a href="przypisy/przypisy-wstep.htm#6" target="_self"><sup><font color="red"><b>1</b></font></sup></a></p>

<p align="justify"><a name="o3kkkwstep"><b>II. Przekazywanie wiary - katecheza</b></a></p>

<p align="justify"><b class="par" id="4">4</b> Bardzo wcześnie nazwano <i>katechezą</i> całość
wysiłków podejmowanych w Kościele, by formować uczniów i
pomagać ludziom wierzyć, że Jezus jest Synem Bożym, ażeby
przez wiarę mieli życie w Jego imię, by wychowywać ich i
kształtować w tym życiu i w ten sposób budować Ciało
Chrystusa
<a href="przypisy/przypisy-wstep.htm#7" target="_self"><sup><font color="red"><b>2</b></font></sup></a>.</p>

<p align="justify"><b class="par" id="5">5</b> "Katecheza jest<i> wychowywaniem w wierze</i>
dzieci, młodzieży i dorosłych; obejmuje przede wszystkim
wyjaśnianie nauki chrześcijańskiej, podawane na ogół w
sposób systematyczny i całościowy w celu wprowadzenia
wierzących w pełnię życia chrześcijańskiego"
<a href="przypisy/przypisy-wstep.htm#8" target="_self"><sup><font color="red"><b>3</b></font></sup></a>.</p>

<p align="justify"><b class="par" id="6">6</b> Katecheza łączy się z niektórymi elementami
pasterskiej misji Kościoła, chociaż się z nimi nie
utożsamia. Mają one aspekt katechetyczny, przygotowują do
katechezy lub z niej wynikają. Są to: pierwsze głoszenie
Ewangelii, czyli przepowiadanie misyjne w celu wzbudzenia wiary;
poszukiwanie racji wiary; doświadczenie życia
chrześcijańskiego; celebracja sakramentów; włączenie do
wspólnoty eklezjalnej; świadectwo apostolskie i misyjne
<a href="przypisy/przypisy-wstep.htm#9" target="_self"><sup><font color="red"><b>4</b></font></sup></a>.</p>

<p align="justify"><b class="par" id="7">7</b> "Katecheza... jest ściśle złączona i
związana z całym życiem Kościoła. Od niej bowiem w
największej mierze zależy nie tylko rozprzestrzenianie się
Kościoła w świecie i jego wzrost liczebny, ale jeszcze
bardziej jego rozwój wewnętrzny i jego zgodność z zamysłem
<a href="przypisy/przypisy-wstep.htm#10" target="_self"><sup><font color="red"><b>5</b></font></sup></a>.</p>

<p align="justify"><b class="par" id="8">8</b> <font >Czasy odnowy Kościoła są również
czasami, w których katecheza przekazywana jest w osobliwy sposób. Rzeczywiście, w wielkiej epoce
Ojców Kościoła święci biskupi poświęcają katechezie
ważną część swojej posługi. Św. Cyryl
Jerozolimski, św. Jan Chryzostom, św. Ambroży, św. Augustyn
oraz wielu innych Ojców pozostawiło dzieła katechetyczne mające nadal charakter wzorcowy.</font></p>

<p align="justify"><b class="par" id="9">9</b> <font >Posługa katechetyczna czerpie wciąż
nową moc z soborów. Sobór Trydencki stanowi pod tym względem
przykład zasługujący na podkreślenie. W swoich  dekretach postawił on katechezę na pierwszym miejscu; z jego
inicjatywy powstał Katechizm Rzymski, który nosi także jego
imię i stanowi dzieło o wielkim znaczeniu jako kompendium nauki
chrześcijańskiej. Sobór Trydencki zainicjował w Kościele
godną zauważenia organizację przekazu katechezy; dzięki takim świętym
biskupom i teologom, jak św. Piotr Kanizjusz, św. Karol
Boromeusz, św. Turybiusz z Mongrovejo i św. Robert Bellarmin,
pociągnął za sobą publikację wielu katechizmów.</font></p>

<p align="justify"><b class="par" id="10">10</b> <font >Nie powinno więc budzić
zaskoczenia, że w dynamicznym ożywieniu wywołanym przez Sobór
Watykański II (który papież Paweł VI uważał za wielki
katechizm naszych czasów) katecheza Kościoła na nowo
zwróciła na siebie uwagę. Świadczą o tym: <i>Ogólne
dyrektorium katechetyczne </i>(1971), zgromadzenia Synodu
Biskupów poświęcone ewangelizacji (1974) i katechezie (1977)
oraz ogłoszone po ich zakończeniu adhortacje apostolskie: <i>Evangelii
nuntiandi</i> (1975) i <i>Catechesi tradendae</i> (1979).
Nadzwyczajne Zgromadzenie Synodu Biskupów w 1985 r. wyraziło
życzenie, "by zostały opracowane katechizm lub kompendium
całej nauki katolickiej w dziedzinie wiary i moralności</font>
<a href="przypisy/przypisy-wstep.htm#11" target="_self"><sup><font color="red"><b>6</b></font></sup></a>.
<font >Ojciec święty Jan Paweł II uczynił swoim to pragnienie
wyrażone przez Synod Biskupów, uznając, że "odpowiada
ono w pełni prawdziwej potrzebie Kościoła powszechnego i
Kościołów partykularnych"</font>
<a href="przypisy/przypisy-wstep.htm#12" target="_self"><sup><font color="red"><b>7</b></font></sup></a>,
<font >oraz wydatnie przyczynił
się, by pragnienie Ojców Synodu zostało spełnione.</font></p>

<p align="justify"><a name="o4kkkwstep"><b>III. Cel i adresaci Katechizmu</b></a></p>

<p align="justify"><b class="par" id="11">11</b> Katechizm ma na celu przedstawienie organicznego i
syntetycznego wykładu istotnych i podstawowych argumentów nauki
katolickiej, obejmujących zarówno wiarę, jak i moralność w
świetle Soboru Watykańskiego II i całości Tradycji
Kościoła. Jego podstawowymi źródłami są: Pismo święte,
Święci Ojcowie, liturgia i Urząd Nauczycielski Kościoła.
Jest przeznaczony do tego, by stać się "punktem
odniesienia dla katechizmów lub kompendiów, które będą
opracowywane w różnych krajach"
<a href="przypisy/przypisy-wstep.htm#13" target="_self"><sup><font color="red"><b>8</b></font></sup></a>.</p>

<p align="justify"><b class="par" id="12">12</b> Katechizm jest przeznaczony przede wszystkim dla
odpowiedzialnych za katechezę: na pierwszym miejscu dla
biskupów jako nauczycieli wiary i pasterzy Kościoła. Zostaje
im przekazany jako narzędzie w wypełnianiu ich misji nauczania
Ludu Bożego. Przez biskupów jest adresowany do redaktorów
katechizmów, do kapłanów i katechetów. Jego zaś czytanie będzie pożyteczne dla wszystkich innych wiernych
chrześcijan.</p>

<p align="justify"><a name="o5kkkwstep"><b>IV. Struktura Katechizmu</b></a></p>

<p align="justify"><b class="par" id="13">13</b> Plan niniejszego Katechizmu czerpie inspirację z
wielkiej tradycji katechizmów, która rozwija katechezę
wokół czterech "filarów", jakimi są: chrzcielne
wyznanie wiary (Symbol), sakramenty wiary, życie wiary
(przykazania), modlitwa wierzącego ("Ojcze nasz").</p>

<p align="center"><b>Część pierwsza: Wyznanie wiary</b></p>

<p align="justify"><b class="par" id="14">14 </b>Ci, którzy przez wiarę i chrzest należą do
Chrystusa, powinni wyznawać swoją wiarę chrzcielną wobec
ludzi
<a href="przypisy/przypisy-wstep.htm#14" target="_self"><sup><font color="red"><b>9</b></font></sup></a>
. Katechizm wykłada więc najpierw, co to jest Objawienie,
przez które Bóg zwraca się do człowieka i udziela się
człowiekowi, oraz na czym polega wiara, przez którą człowiek
odpowiada Bogu (dział pierwszy). Symbol wiary streszcza dary,
których Bóg udziela człowiekowi jako Sprawca wszelkiego dobra,
jako Odkupiciel i jako Uświęciciel, i formułuje je wokół
"trzech rozdziałów" naszego chrztu, czyli wiary w
jednego Boga: Ojca wszechmogącego, Stwórcę; Jezusa Chrystusa,
Jego Syna, naszego Pana i Zbawiciela, i Ducha Świętego w
świętym Kościele (dział drugi).</p>

<p align="center"><b>Część druga: Sakramenty wiary</b></p>

<p align="justify"><b class="par" id="15">15 </b>Część druga Katechizmu wykłada, jak zbawienie
Boże, dokonane raz na zawsze przez Jezusa Chrystusa i Ducha
Świętego, jest uobecniane w świętych czynnościach liturgii
Kościoła (dział pierwszy), a szczególnie w siedmiu
sakramentach (dział drugi).</p>

<p align="center"><b>Część trzecia: Życie wiary</b></p>

<p align="justify"><b class="par" id="16">16</b> Część trzecia Katechizmu ukazuje cel ostateczny
człowieka stworzonego na obraz Boży - szczęście, oraz drogi
wiodące do niego: prawe i wolne działanie z pomocą prawa i
łaski Bożej (dział pierwszy); działanie, które wypełnia
podwójne przykazanie miłości wyrażone w dziesięciu
przykazaniach Bożych (dział drugi).</p>

<p align="center"><b>Część czwarta: Modlitwa w życiu wiary</b></p>

<p align="justify"><b class="par" id="17">17 </b>Ostatnia część Katechizmu mówi o sensie i
znaczeniu modlitwy w życiu wierzących (dział pierwszy).
Kończy się krótkim komentarzem do siedmiu próśb Modlitwy
Pańskiej (dział drugi). Znajdujemy w nich całość tych dóbr,
których powinniśmy oczekiwać w nadziei i których Ojciec
niebieski pragnie nam udzielić.</p>

<p align="justify"><a name="o6kkkwstep"><b>V. Wskazania praktyczne do korzystania
z Katechizmu</b></a></p>

<p align="justify"><b class="par" id="18">18</b> Katechizm jest pomyślany jako organiczny wykład
całej wiary katolickiej. Należy zatem czytać go jako
całość. Liczne odnośniki na marginesie tekstu (numery
odnoszące się do innych punktów dotyczących tego samego
zagadnienia) oraz indeks rzeczowy na końcu tomu pozwalają
widzieć każdy temat w powiązaniu z całością wiary.</p>

<p align="justify"><b class="par" id="19">19</b> Teksty z Pisma świętego często nie są cytowane
dosłownie; wskazuje się je tylko w przypisach (por.). Chcąc
lepiej zrozumieć te fragmenty, trzeba odwołać się
bezpośrednio do tekstu. Przypisy biblijne stanowią narzędzie
pracy dla katechezy.</p>

<p align="justify"><b class="par" id="20">20</b><font > Zastosowanie w niektórych
fragmentach <i>mniejszego</i> druku wskazuje na to, że chodzi o
uwagi o charakterze historycznym, apologetycznym lub
uzupełniające wyjaśnienia doktrynalne.</font></p>

<p align="justify"><b class="par" id="21">21</b><font > <i>Cytaty </i>ze źródeł
patrystycznych, liturgicznych, hagiograficznych oraz wypowiedzi
Urzędu Nauczycielskiego są drukowane mniejszą czcionką z
poszerzonym marginesem z lewej strony. Często teksty te zostały
wybrane z myślą o bezpośrednim zastosowaniu katechetycznym.</font></p>

<p align="justify"><b class="par" id="22">22</b> <i>Na końcu każdej jednostki tematycznej zestaw
krótkich tekstów streszcza w zwięzłych formułach to, co
należy do istoty nauczania. Teksty W skrócie mają na celu
przedłożenie łatwych do zapamiętania syntetycznych
sformułowań, które mogą być wykorzystane w katechezie
lokalnej.</i></p>

<p align="justify"><a name="o7kkkwstep"><b>VI. Konieczne adaptacje</b></a></p>

<p align="justify"><b class="par" id="23">23</b> Katechizm zwraca szczególną uwagę na wykład
doktrynalny, ponieważ pragnie pomóc w pogłębieniu znajomości
wiary. Został więc ukierunkowany na dojrzewanie wiary, na jej
zakorzenienie w życiu i promieniowanie nią przez świadectwo
<a href="przypisy/przypisy-wstep.htm#15" target="_self"><sup><font color="red"><b>10</b></font></sup></a>.</p>

<p align="justify"><b class="par" id="24">24</b> W związku z bezpośrednim celem, jakiemu ma
służyć, Katechizm nie proponuje adaptacji wykładu i metod
katechetycznych, jakich wymagają zróżnicowania kultury, wieku,
dojrzałości duchowej oraz sytuacji społecznych i eklezjalnych tych,
do których kieruje się katecheza. Niezbędne adaptacje w tym
zakresie dotyczą przystosowanych
katechizmów, a jeszcze bardziej tym, którzy nauczają wiernych:</p>

<p align="justify"><font >Ten, kto naucza, powinien "stać się
wszystkim dla wszystkich" (1 Kor 9, 22), by zdobyć
wszystkich dla Chrystusa... Niech nie uważa, że wszyscy mu powierzeni są na tym samym poziomie
wiary. Nie może więc za
pomocą jednej i niezmiennej metody pouczać i formować wszystkich wiernych
w prawdziwej pobożności: jedni są jak nowo narodzone dzieci,
inni zaczynają dopiero wzrastać w Chrystusie, a inni w końcu
są rzeczywiście dorośli... Ci, którzy są powołani do
posługi przepowiadania, w przekazywaniu nauczania o tajemnicach
wiary i normach obyczajów powinni dostosować swoje słowa do
umysłowości i możliwości słuchaczy</font>
<a href="przypisy/przypisy-wstep.htm#16" target="_self"><sup><font color="red"><b>11</b></font></sup></a>.</p>

<p align="justify"><a name="o8kkkwstep"><b>Miłość ponad wszystko</b></a></p>

<p align="justify"><b class="par" id="25">25</b> Na zakończenie niniejszej prezentacji właściwą
rzeczą jest przypomnienie zasady pastoralnej zawartej w
Katechizmie Rzymskim:</p>

<p align="justify"><font >Tę bez wątpienia wyjątkową drogę ukazał
Apostoł, gdy jedyny cel nauczania widział w miłości, która nigdy się nie skończy.
Przedstawiając to, co ma być przedmiotem wiary, nadziei
i działania,  przede wszystkim trzeba zawsze ukazywać
miłość naszego Pana, by wszyscy zrozumieli, że każdy
prawdziwie chrześcijański akt cnoty nie ma innego źródła
niż miłość ani innego celu niż miłość</font>
<a href="przypisy/przypisy-wstep.htm#17" target="_self"><sup><font color="red"><b>12</b></font></sup></a>.</p>
    
  





<br>
<br>
<br>
<br>
<input type="button" class="btn-lg" onclick="location.href='kkkI-1wst.htm';" value="Kolejny rozdział" />
<input type="button" class="btn-lg" onclick="location.href='../index.html';" value="Strona główna" />
<br><br>

</div>

</body><!-- Mirrored from www.katechizm.diecezja.elk.pl/kkkwstep.htm by HTTrack Website Copier/3.x [XR&CO'2007], Mon, 11 Jun 2007 10:53:19 GMT --></html>