<html><!-- Mirrored from www.katechizm.diecezja.elk.pl/kkkIII-1-2.htm by HTTrack Website Copier/3.x [XR&CO'2007], Mon, 11 Jun 2007 10:53:25 GMT --><head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width, initial-scale=1">
<link rel="stylesheet" href="http://maxcdn.bootstrapcdn.com/bootstrap/3.3.5/css/bootstrap.min.css">
<link rel="stylesheet" href="http://code.jquery.com/mobile/1.4.5/jquery.mobile-1.4.5.min.css" />
<script src="http://code.jquery.com/jquery-1.11.1.min.js"></script>
<script src="http://code.jquery.com/mobile/1.4.5/jquery.mobile-1.4.5.min.js"></script>
<script src="http://maxcdn.bootstrapcdn.com/bootstrap/3.3.5/js/bootstrap.min.js"></script>
<link rel="stylesheet" type="text/css" href="../css/index.css"></script>
<script type="text/javascript" src="../js/index.js"></script>


</head>
<body onload="dosekcji()">

<div class="stuck">
<center>
 <b>Rozmiar tekstu  </b>
 <br>
 <input type="button" class="btn-lg" onclick="scale('+')" value="   +   "/><a>     </a><input type="button" class="btn-lg" onclick="scale('-')" value="   -   "/>
</center>
<br>
<br>
</div>

<div class="container">




<p align="center"><a name="o1kkkIII-1-2"><b>Rozdział drugi</b></a></p>

<p align="center"><b>WSPÓLNOTA LUDZKA</b></p>

<p>

<a href="kkkIII-1-2.htm#o1kkkIII-1-2">Wprowadzenie</a> (1877)</font><br>
<b>Artykuł 1:</font></b> <a href="kkkIII-1-2.htm#o2kkkIII-1-2">Osoba i społeczność </a>(1878-1896)</font><br>
I. <a href="kkkIII-1-2.htm#o3kkkIII-1-2">Wspólnotowy charakter powołania ludzkiego </a>(1878-1885)</font><br>
II. <a href="kkkIII-1-2.htm#o4kkkIII-1-2">Nawrócenie i społeczność</a> (1886-1889)</font><br>
<i><a href="kkkIII-1-2.htm#o5kkkIII-1-2">W skrócie</a> </font></i>(1890-1896)</font><br>
<b>Artykuł 2: </font></b><a href="kkkIII-1-2.htm#o6kkkIII-1-2">Uczestnictwo w życiu społecznym</a> (1897-1927)</font><br>
I. <a href="kkkIII-1-2.htm#o7kkkIII-1-2">Władza</a> (1897-1904)</font><br>
II. <a href="kkkIII-1-2.htm#o8kkkIII-1-2">Dobro wspólne</a> (1905-1912)</font><br>
III. <a href="kkkIII-1-2.htm#o9kkkIII-1-2">Odpowiedzialność i uczestnictwo</a> (1913-1917)</font><br>
<i><a href="kkkIII-1-2.htm#o10kkkIII-1-2">W skrócie</a></font></i><a href="kkkIII-1-2.htm#o10kkkIII-1-2"></font></a> (1918-1927)</font><br>
<b>Artykuł 3:</font></b> <a href="kkkIII-1-2.htm#o11kkkIII-1-2">Sprawiedliwość społeczna</a> (1928-1948)</font><br>
<a href="kkkIII-1-2.htm#o11kkkIII-1-2">Wprowadzenie</a> (1928)</font><br>
I. <a href="kkkIII-1-2.htm#o12kkkIII-1-2">Poszanowanie osoby ludzkiej</a> (1929-1933)</font><br>
II. <a href="kkkIII-1-2.htm#o13kkkIII-1-2">Równość i różnica między ludźmi</a> (1934-1938)</font><br>
III. <a href="kkkIII-1-2.htm#o14kkkIII-1-2">Solidarność ludzka</a> (1939-1942)</font><br>
<i><a href="kkkIII-1-2.htm#o15kkkIII-1-2">W skrócie</a></font></i> (1943-1948)</font></p>

</p>

<p align="justify"><b class="par" id="1877">1877</b> Powołaniem ludzkości jest ukazywanie obrazu Boga
i przekształcanie się na obraz Jedynego Syna Ojca. Powołanie
to przyjmuje formę osobistą, ponieważ każdy jest wezwany do
Boskiego szczęścia; dotyczy ono także całej wspólnoty
ludzkiej.</p>

<p align="center"><a name="o2kkkIII-1-2"><b>Artykuł pierwszy</b></a></p>

<p align="center"><b>OSOBA I SPOŁECZNOŚĆ</b></p>

<p align="justify"><a name="o3kkkIII-1-2"><b>I. Wspólnotowy charakter powołania
ludzkiego</b></a></p>

<p align="justify"><b class="par" id="1878">1878</b> Wszyscy ludzie są wezwani do tego samego celu,
którym jest sam Bóg. Istnieje pewne podobieństwo między
jednością Osób Boskich a braterstwem, jakie ludzie powinni
zaprowadzić między sobą, w prawdzie i miłości
<a href="przypisy/przypisyIII-1-2.htm#2542" target="_self"><sup><font color="red"><b>1</b></font></sup></a>
. Miłość
bliźniego jest nieodłączna od miłości Boga.</p>

<p align="justify"><b class="par" id="1879">1879</b> Osoba ludzka potrzebuje życia społecznego. Nie
jest ono dla niej czymś dodanym, lecz jest wymaganiem jej
natury. Przez wymianę z innymi, wzajemną służbę i dialog z
braćmi człowiek rozwija swoje możliwości; w ten sposób
odpowiada na swoje powołanie
<a href="przypisy/przypisyIII-1-2.htm#2543" target="_self"><sup><font color="red"><b>2</b></font></sup></a>
.</p>

<p align="justify"><b class="par" id="1880">1880</b> <i>Społeczność</i> jest grupą osób
powiązanych w sposób organiczny zasadą jedności, która
przekracza każdą z nich. Społeczność, zgromadzenie widzialne
i zarazem duchowe, trwa w czasie; dziedziczy przeszłość i
przygotowuje przyszłość. Każdy człowiek staje się dzięki
niej "dziedzicem", otrzymuje "talenty",
które wzbogacają jego tożsamość i których owoce powinien
pomnażać
<a href="przypisy/przypisyIII-1-2.htm#2544" target="_self"><sup><font color="red"><b>3</b></font></sup></a>
. Słusznie więc każdy człowiek jest zobowiązany
do poświęcania się na rzecz wspólnot, do których należy, i
do szacunku wobec władz troszczących się o dobro wspólne.</p>

<p align="justify"><b class="par" id="1881">1881</b> Każdą wspólnotę określa jej cel, a zatem
kieruje się ona własnymi regułami. Jednak "<i>osoba
ludzka</i> jest i powinna być zasadą, podmiotem i celem
wszystkich urządzeń społecznych"
<a href="przypisy/przypisyIII-1-2.htm#2545" target="_self"><sup><font color="red"><b>4</b></font></sup></a>
.</p>

<p align="justify"><b class="par" id="1882">1882</b> Niektóre społeczności, takie jak rodzina i
państwo, odpowiadają bardziej bezpośrednio naturze człowieka.
Są dla niego konieczne. Aby umożliwić jak największej liczbie
osób uczestnictwo w życiu społecznym, należy zachęcać do
tworzenia zrzeszeń i instytucji wybieralnych "dla celów
gospodarczych i społecznych, kulturalnych i rozrywkowych,
sportowych, zawodowych i politycznych. Są to społeczności albo
o zasięgu krajowym, albo międzynarodowym"
<a href="przypisy/przypisyIII-1-2.htm#2546" target="_self"><sup><font color="red"><b>5</b></font></sup></a>
. Taka <i>socjalizacja</i>
jest także wyrazem naturalnego dążenia ludzi do zrzeszania
się, by osiągnąć cele, które przerastają ich indywidualne
możliwości. Rozwija ona zdolności osoby, a zwłaszcza zmysł
inicjatywy i odpowiedzialności. Pomaga w zagwarantowaniu jej
praw
<a href="przypisy/przypisyIII-1-2.htm#2547" target="_self"><sup><font color="red"><b>6</b></font></sup></a>
.</p>

<p align="justify"><b class="par" id="1883">1883</b> Socjalizacja niesie także pewne
niebezpieczeństwa. Zbyt daleko posunięta interwencja państwa
może zagrażać osobistej wolności i inicjatywie. Nauczanie
Kościoła wypracowało zasadę nazywaną <i>zasadą
pomocniczości</i>. Według niej "społeczność wyższego
rzędu nie powinna ingerować w wewnętrzne sprawy społeczności
niższego rzędu, pozbawiając ją kompetencji, lecz raczej
powinna wspierać ją w razie konieczności i pomóc w
koordynacji jej działań z działaniami innych grup
społecznych, dla dobra wspólnego"
<a href="przypisy/przypisyIII-1-2.htm#2548" target="_self"><sup><font color="red"><b>7</b></font></sup></a>
.</p>

<p align="justify"><b class="par" id="1884">1884</b> Bóg nie chciał zatrzymać dla samego siebie
sprawowania wszelkich władz. Każdemu stworzeniu powierza
zadania, które jest ono zdolne wypełniać stosownie do
zdolności swojej natury. Ten sposób rządzenia powinien być
naśladowany w życiu społecznym. Postępowanie Boga w
rządzeniu światem, świadczące o ogromnym szacunku dla
wolności ludzkiej, powinno być natchnieniem dla mądrości
tych, którzy rządzą wspólnotami ludzkimi. Powinni oni
postępować jak słudzy Opatrzności Bożej.</p>

<p align="justify"><b class="par" id="1885">1885</b> Zasada pomocniczości jest przeciwna wszelkim
formom kolektywizmu. Wyznacza ona granice interwencji państwa.
Zmierza do zharmonizowania relacji między jednostkami i
społecznościami. Dąży do ustanowienia prawdziwego porządku
międzynarodowego.</p>

<p align="justify"><a name="o4kkkIII-1-2"><b>II. Nawrócenie i społeczność</b></a></p>

<p align="justify"><b class="par" id="1886">1886</b> Społeczność jest nieodzowna do
urzeczywistniania powołania ludzkiego. Aby ten cel został
osiągnięty, powinna być szanowana właściwa hierarchia
wartości, która "wymiary materialne i instynktowne
podporządkowuje wewnętrznym i duchowym"
<a href="przypisy/przypisyIII-1-2.htm#2549" target="_self"><sup><font color="red"><b>8</b></font></sup></a>
:</p>

<p align="justify"><font >Społeczność ludzka... jest przede wszystkim
wartością duchową. Dzięki niej ludzie, współdziałając ze
światłem prawdy, przekazują sobie wzajemnie swoją wiedzę,
mogą bronić swoich praw i wypełniać obowiązki, otrzymują
zachętę do starania się o dobra duchowe, słusznie cieszą
się wspólnie z każdej rzeczy pięknej bez względu na jej
rodzaj, zawsze pragną przekazywać innym to, co jest w nich
najlepsze, starają się usilnie przyswajać sobie duchowe
wartości posiadane przez innych. Wartości te oddziałują
pobudzająco i kierowniczo zarazem na wszelkie sprawy dotyczące
nauki, życia ekonomicznego, instytucji społecznych, rozwoju i
ustroju państwa, prawodawstwa oraz innych elementów składowych
i rozwojowych doczesnej wspólnoty ludzkiej</font>
<a href="przypisy/przypisyIII-1-2.htm#2550" target="_self"><sup><font color="red"><b>9</b></font></sup></a>
.</p>

<p align="justify"><b class="par" id="1887">1887</b> Zamiana środków i celów
<a href="przypisy/przypisyIII-1-2.htm#2551" target="_self"><sup><font color="red"><b>10</b></font></sup></a>
, która prowadzi do
nadania wartości celu ostatecznego temu, co jest jedynie
środkiem do jego osiągnięcia, lub do traktowania osób jako
zwykłych środków ze względu na jakiś cel, rodzi
niesprawiedliwe struktury, które "utrudniają albo
praktycznie uniemożliwiają prowadzenie życia
chrześcijańskiego, zgodnego z przykazaniami Boskiego
Prawodawcy"
<a href="przypisy/przypisyIII-1-2.htm#2552" target="_self"><sup><font color="red"><b>11</b></font></sup></a>
.</p>

<p align="justify"><b class="par" id="1888">1888</b> Trzeba więc odwoływać się do duchowych i
moralnych zdolności osoby oraz do stałego wymagania jej <i>wewnętrznego
nawrócenia</i>, by doprowadzić do zmian społecznych, które
rzeczywiście służyłyby osobie. Pierwszeństwo przyznane
nawróceniu serca w żaden sposób nie eliminuje, lecz,
przeciwnie, nakłada obowiązek uzdrawiania instytucji i
warunków życia - jeśli skłaniają do grzechu - w taki
sposób, by były zgodne z normami sprawiedliwości i sprzyjały
dobru, a nie stawały mu na przeszkodzie
<a href="przypisy/przypisyIII-1-2.htm#2553" target="_self"><sup><font color="red"><b>12</b></font></sup></a>
.</p>

<p align="justify"><b class="par" id="1889">1889</b> Bez pomocy łaski ludzie nie mogliby
"dostrzegać wąskiej nieraz ścieżki między
małodusznością, która ulega złu, a przemocą, która chce je
zwalczać, a w rzeczywistości je pomnaża"
<a href="przypisy/przypisyIII-1-2.htm#2554" target="_self"><sup><font color="red"><b>13</b></font></sup></a>
. Jest to droga
miłości - miłości Boga i bliźniego. Miłość stanowi
największe przykazanie społeczne. Szanuje drugiego i jego
prawa. Wymaga praktykowania sprawiedliwości, do czego tylko ona
nas uzdalnia. Jest natchnieniem dla życia będącego darem z
siebie: "Kto będzie się starał zachować swoje życie,
straci je; a kto je straci, zachowa je" (Łk 17, 33).</p>

<p align="justify"><a name="o5kkkIII-1-2"><b><i>W skrócie</i></b></a></p>

<p align="justify"><b class="par" id="1890">1890</b> <i>Istnieje pewne podobieństwo między
jednością Osób Boskich a braterstwem, jakie ludzie powinni
zaprowadzić między sobą.</i></p>

<p align="justify"><b class="par" id="1891">1891</b> <i>Aby rozwijać się zgodnie ze swoją naturą,
osoba ludzka potrzebuje życia społecznego. Niektóre
społeczności, jak rodzina i państwo, odpowiadają bardziej
bezpośrednio naturze człowieka.</i></p>

<p align="justify"><b class="par" id="1892">1892</b> <i>"Osoba ludzka jest i powinna być zasadą,
podmiotem i celem wszystkich urządzeń społecznych"</i>
<a href="przypisy/przypisyIII-1-2.htm#2555" target="_self"><sup><font color="red"><b>14</b></font></sup></a>
.</p>

<p align="justify"><b class="par" id="1893">1893</b> <i>Należy zachęcać do szerokiego uczestnictwa w
zrzeszeniach i instytucjach wybieralnych.</i></p>

<p align="justify"><b class="par" id="1894">1894</b> <i>Zgodnie z zasadą pomocniczości ani państwo,
ani żadna szersza społeczność nie powinny zastępować
inicjatywy i odpowiedzialności osób oraz instytucji
pośrednich.</i></p>

<p align="justify"><b class="par" id="1895">1895</b> <i>Społeczność powinna sprzyjać praktykowaniu
cnót, a nie stawać mu na przeszkodzie. Natchnieniem do tego
powinna być właściwa hierarchia wartości.</i></p>

<p align="justify"><b class="par" id="1896">1896</b> <i>Tam, gdzie grzech niszczy klimat społeczny,
trzeba odwoływać się do nawrócenia serc i łaski Bożej.
Miłość pobudza do sprawiedliwych reform. Nie ma rozwiązania
kwestii społecznej poza Ewangelią</i>
<a href="przypisy/przypisyIII-1-2.htm#2556" target="_self"><sup><font color="red"><b>15</b></font></sup></a>
.</p>

<p align="center"><a name="o6kkkIII-1-2"><b>Artykuł drugi</b></a></p>

<p align="center"><b>UCZESTNICTWO W ŻYCIU SPOŁECZNYM</b></p>

<p align="justify"><a name="o7kkkIII-1-2"><b>I. Władza</b></a></p>

<p align="justify"><b class="par" id="1897">1897</b> "Społeczność ludzka nie może być dobrze
zorganizowana ani wytwarzać 2234 odpowiedniej ilości dóbr,
jeśli jest pozbawiona ludzi sprawujących prawowitą władzę,
którzy stoją na straży praw i w miarę potrzeby nie szczędzą
swej pracy i starań dla dobra wspólnego"
<a href="przypisy/przypisyIII-1-2.htm#2557" target="_self"><sup><font color="red"><b>16</b></font></sup></a>
.<br>
"Władzą" nazywa się upoważnienie, na mocy którego
osoby lub instytucje nadają prawa i wydają polecenia ludziom
oraz oczekują z ich strony posłuszeństwa.</p>

<p align="justify"><b class="par" id="1898">1898</b> Każda wspólnota ludzka potrzebuje władzy,
która by nią rządziła
<a href="przypisy/przypisyIII-1-2.htm#2558" target="_self"><sup><font color="red"><b>17</b></font></sup></a>
. Ma ona swoją podstawę w naturze
ludzkiej. Jest konieczna dla jedności państwa. Jej rola polega
na zapewnieniu, na ile to możliwe, dobra wspólnego
społeczności.</p>

<p align="justify"><b class="par" id="1899">1899</b> Władza, której domaga się porządek moralny,
pochodzi od Boga: "Każdy niech będzie poddany władzom,
sprawującym rządy nad innymi. Nie ma bowiem władzy, która by
nie pochodziła od Boga, a te, które są, zostały ustanowione
przez Boga. Kto więc przeciwstawia się władzy - przeciwstawia
się porządkowi Bożemu. Ci zaś, którzy się przeciwstawili,
ściągną na siebie wyrok potępienia" (Rz 13, 1-2)
<a href="przypisy/przypisyIII-1-2.htm#2559" target="_self"><sup><font color="red"><b>18</b></font></sup></a>
.</p>

<p align="justify"><b class="par" id="1900">1900</b> Obowiązek posłuszeństwa domaga się od
wszystkich okazywania władzy należnego jej uznania oraz
szacunku i - stosownie do zasług - wdzięczności i
życzliwości osobom, które ją sprawują.</p>

<p align="justify"><font >Święty Klemens Rzymski, papież, jest autorem
najstarszej modlitwy Kościoła za sprawujących władzę
polityczną</font>
<a href="przypisy/przypisyIII-1-2.htm#2560" target="_self"><sup><font color="red"><b>19</b></font></sup></a>
: </p>

<p align="justify"><font >Daj im zatem, Panie, zdrowie, pokój, zgodę i
stałość, aby sprawowali bez przeszkody tę władzę, którą
Ty im powierzyłeś. </font><br>
<font >To Ty sam przecież, Władco Nieba, Królu
wieków,</font><br>
<font >dajesz synom ludzkim chwałę i godność,</font><br>
<font >i władzę nad tym, co jest na ziemi.</font><br>
<font >Ty więc, o Panie, kieruj ich wolą według tego,</font><br>
<font >co jest dobre i miłe w Twoich oczach,</font><br>
<font >aby sprawując zbożnie, w pokoju i z
łagodnością</font><br>
<font >daną im przez Ciebie władzę,</font><br>
<font >zyskali łaskę Twoją</font>
<a href="przypisy/przypisyIII-1-2.htm#2561" target="_self"><sup><font color="red"><b>20</b></font></sup></a>
.</p>

<p align="justify"><b class="par" id="1901">1901</b> Jeśli władza odwołuje się do porządku
ustanowionego przez Boga, to jakakolwiek "forma ustroju
politycznego i wybór władz pozostawione są wolnej woli
obywateli"
<a href="przypisy/przypisyIII-1-2.htm#2562" target="_self"><sup><font color="red"><b>21</b></font></sup></a>
.<br>
Różne ustroje polityczne są moralnie dopuszczalne pod
warunkiem, że dążą do uprawnionego dobra wspólnoty, która
te ustroje przyjmuje. Ustroje, których natura jest sprzeczna z
prawem naturalnym, porządkiem publicznym i podstawowymi prawami
osób, nie mogą urzeczywistniać dobra wspólnego narodów,
którym zostały narzucone.</p>

<p align="justify"><b class="par" id="1902">1902</b> Władza nie otrzymuje prawowitości moralnej sama
z siebie. Nie powinna być sprawowana w sposób despotyczny, lecz
działać na rzecz dobra wspólnego jako "siła moralna,
oparta na wolności i świadoma ciężaru przyjętego
obowiązku"
<a href="przypisy/przypisyIII-1-2.htm#2563" target="_self"><sup><font color="red"><b>22</b></font></sup></a>
:</p>

<p align="justify"><font >O tyle prawo ludzkie ma istotne znamiona prawa,
o ile jest zgodne z prawym rozumem. Wówczas jest jasne, że
pochodzi od prawa wiecznego. O ile zaś nie jest zgodne z
rozumem, nazywa się prawem niegodziwym. W takim bowiem przypadku
nie ma istotnych przymiotów prawa, ale jest raczej jakąś
formą przemocy</font>
<a href="przypisy/przypisyIII-1-2.htm#2564" target="_self"><sup><font color="red"><b>23</b></font></sup></a>
.</p>

<p align="justify"><b class="par" id="1903">1903</b> Władza jest sprawowana w sposób prawowity tylko
wtedy, gdy troszczy się o dobro wspólne danej społeczności i
jeśli do jego osiągnięcia używa środków moralnie
dozwolonych. Jeśli sprawujący władzę ustanawiają
niesprawiedliwe prawa lub podejmują działania sprzeczne z
porządkiem moralnym, to rozporządzenia te nie obowiązują w
sumieniu. "Wtedy władza przestaje być władzą, a zaczyna
się bezprawie"
<a href="przypisy/przypisyIII-1-2.htm#2565" target="_self"><sup><font color="red"><b>24</b></font></sup></a>
.</p>

<p align="justify"><b class="par" id="1904">1904</b> "Jest wskazane, by każda władza była
równoważona przez inne władze i inne zakresy kompetencji,
które by ją utrzymywały we właściwych granicach. Na tym
właśnie polega zasada &lt;&lt;państwa praworządnego&gt;&gt;,
w którym najwyższą władzę ma prawo, a nie samowola
ludzi"
<a href="przypisy/przypisyIII-1-2.htm#2566" target="_self"><sup><font color="red"><b>25</b></font></sup></a>
.</p>

<p align="justify"><a name="o8kkkIII-1-2"><b>II. Dobro wspólne</b></a></p>

<p align="justify"><b class="par" id="1905">1905</b> Zgodnie ze społeczną naturą człowieka, dobro
każdego pozostaje w sposób konieczny w relacji z dobrem
wspólnym. Może być ono określone jedynie w odniesieniu do
osoby ludzkiej:</p>

<p align="justify"><font >Zamknięci w sobie samych, nie żyjcie jedynie
dla siebie w przekonaniu, iż jesteście już usprawiedliwieni,
ale gromadząc się razem, szukajcie tego, co pożyteczne dla
wszystkich</font>
<a href="przypisy/przypisyIII-1-2.htm#2567" target="_self"><sup><font color="red"><b>26</b></font></sup></a>
.</p>

<p align="justify"><b class="par" id="1906">1906</b> Przez dobro wspólne należy rozumieć "sumę
warunków życia społecznego, jakie bądź zrzeszeniom, bądź
poszczególnym członkom społeczeństwa pozwalają osiągnąć
pełniej i łatwiej własną doskonałość"
<a href="przypisy/przypisyIII-1-2.htm#2568" target="_self"><sup><font color="red"><b>27</b></font></sup></a>
. Dobro
wspólne odnosi się do życia wszystkich. Od każdego domaga
się roztropności, a szczególnie od tych, którym zostało
powierzone sprawowanie władzy. Opiera się na<i> trzech
istotnych elementach:</i></p>

<p align="justify"><b class="par" id="1907">1907</b> Po pierwsze, zakłada <i>poszanowanie osoby</i>
jako takiej. W imię dobra wspólnego władze publiczne są
zobowiązane do poszanowania podstawowych i niezbywalnych praw
osoby ludzkiej. Społeczność powinna umożliwić każdemu ze
swych członków urzeczywistnienie swego powołania. W
szczególności dobro wspólne polega na korzystaniu ze swobód
naturalnych niezbędnych do rozwoju powołania ludzkiego; są
nimi: "prawo... do postępowania według słusznej normy
własnego sumienia, do ochrony życia prywatnego oraz do
sprawiedliwej wolności, także w dziedzinie religijnej"
<a href="przypisy/przypisyIII-1-2.htm#2569" target="_self"><sup><font color="red"><b>28</b></font></sup></a>
. </p>

<p align="justify"><b class="par" id="1908">1908 </b>Po drugie, dobro wspólne domaga się <i>dobrobytu
społecznego i rozwoju</i> społeczności. Rozwój jest syntezą
wszystkich obowiązków społecznych. Z pewnością do władzy
należy rozstrzyganie - w imię dobra wspólnego - między
różnymi partykularnymi interesami. Powinna ona jednak zapewnić
każdemu to, czego potrzebuje on do prowadzenia życia prawdziwie
ludzkiego: wyżywienie, odzież, opiekę zdrowotną, pracę,
wychowanie i kulturę, odpowiednią informację, prawo do
założenia rodziny
<a href="przypisy/przypisyIII-1-2.htm#2570" target="_self"><sup><font color="red"><b>29</b></font></sup></a>
itd.</p>

<p align="justify"><b class="par" id="1909">1909</b> Dobro wspólne stanowi wreszcie <i>pokój</i>,
czyli trwałość i<i> bezpieczeństwo</i> sprawiedliwego
porządku. Tak więc wymaga ono, by władza przy użyciu
godziwych środków zapewniała bezpieczeństwo społeczności i
jej członkom. Stanowi podstawę prawa do słusznej obrony
osobistej i zbiorowej.</p>

<p align="justify"><b class="par" id="1910">1910</b> Jeśli każda wspólnota ludzka posiada dobro
wspólne, które pozwala jej uznać się za taką, to właśnie
we <i>wspólnocie politycznej</i> znajduje ona swoje
najpełniejsze urzeczywistnienie. Do państwa należy obrona i
popieranie dobra wspólnego społeczności cywilnej, obywateli i
instytucji pośrednich.</p>

<p align="justify"><b class="par" id="1911">1911</b> Coraz bardziej pogłębia się wzajemna
zależność ludzi. Rozszerza się ona stopniowo na całą
ziemię. Jedność rodziny ludzkiej, obejmującej osoby cieszące
się równą godnością naturalną, zakłada <i>powszechne dobro
wspólne</i>. Domaga się ono organizacji wspólnoty narodów
zdolnej "zaradzać różnym potrzebom ludzi, zarówno na
tych odcinkach życia społecznego, do których należą:
wyżywienie, zdrowie, wychowanie, praca, jak i w pewnych
specjalnych sytuacjach mogących tu i ówdzie występować...
zaradzenia biedzie uchodźców rozproszonych po całym
świecie... wspomagania emigrantów oraz ich rodzin"
<a href="przypisy/przypisyIII-1-2.htm#2571" target="_self"><sup><font color="red"><b>30</b></font></sup></a>
.</p>

<p align="justify"><b class="par" id="1912">1912</b> Dobro wspólne jest zawsze ukierunkowane na
rozwój osób; "od... porządku (osób) winien być
uzależniony porządek rzeczy, a nie na odwrót"
<a href="przypisy/przypisyIII-1-2.htm#2572" target="_self"><sup><font color="red"><b>31</b></font></sup></a>
. 1881
Porządek ten opiera się na prawdzie, jest budowany w
sprawiedliwości i ożywiany miłością.</p>

<p align="justify"><a name="o9kkkIII-1-2"><b>III. Odpowiedzialność i
uczestnictwo</b></a></p>

<p align="justify"><b class="par" id="1913">1913</b> Uczestnictwo jest dobrowolnym i szlachetnym
zaangażowaniem się osoby w wymianę społeczną. Jest
konieczne, by wszyscy, stosownie do zajmowanego miejsca i
odgrywanej przez siebie roli, uczestniczyli w rozwoju dobra
wspólnego. Obowiązek ten jest nierozłącznie związany z
godnością osoby ludzkiej.</p>

<p align="justify"><b class="par" id="1914">1914</b> Uczestnictwo urzeczywistnia się najpierw w
podjęciu zadań, za które ponosi się <i>odpowiedzialność
osobistą</i>; człowiek uczestniczy w dobru drugiej osoby i
społeczności przez troskę o wychowanie w swojej rodzinie i
przez sumienność w pracy
<a href="przypisy/przypisyIII-1-2.htm#2573" target="_self"><sup><font color="red"><b>32</b></font></sup></a>
.</p>

<p align="justify"><b class="par" id="1915">1915</b> Obywatele powinni, na ile to możliwe, brać
czynny udział w <i>życiu publicznym</i>. Sposoby tego
uczestnictwa mogą się różnić zależnie od kraju czy kultury.
"Na pochwałę zasługuje postępowanie tych narodów, w
których jak największa część obywateli uczestniczy w
sprawach publicznych w warunkach prawdziwej wolności"
<a href="przypisy/przypisyIII-1-2.htm#2574" target="_self"><sup><font color="red"><b>33</b></font></sup></a>
.</p>

<p align="justify"><b class="par" id="1916">1916</b> Uczestnictwo wszystkich w urzeczywistnianiu dobra
wspólnego pociąga za sobą, jak każdy obowiązek etyczny,
wciąż ponawiane<i> nawrócenie</i> uczestników życia
społecznego. Oszustwo i różne wykręty, przez które
niektórzy uchylają się od przestrzegania prawa i przepisów
odnoszących się do obowiązków społecznych, powinny być
zdecydowanie potępione jako niezgodne z wymaganiami
sprawiedliwości. Należy troszczyć się o rozwój instytucji,
które poprawiają warunki życia ludzkiego
<a href="przypisy/przypisyIII-1-2.htm#2575" target="_self"><sup><font color="red"><b>34</b></font></sup></a>
.</p>

<p align="justify"><b class="par" id="1917">1917</b> Do sprawujących władzę należy umacnianie
wartości, które pobudzają zaufanie członków społeczności i
skłaniają ich do służby na rzecz bliźnich. Uczestnictwo
zaczyna się od wychowania i kultury. "Słusznie możemy
sądzić, że przyszły los ludzkości leży w rękach tych,
którzy potrafią dać następnym pokoleniom motywy życia i
nadziei"
<a href="przypisy/przypisyIII-1-2.htm#2576" target="_self"><sup><font color="red"><b>35</b></font></sup></a>
.</p>

<p align="justify"><a name="o10kkkIII-1-2"><b><i>W skrócie</i></b></a></p>

<p align="justify"><b class="par" id="1918">1918</b> <i>"Nie ma... władzy, która by nie
pochodziła od Boga, a te, które są, zostały ustanowione przez
Boga" (Rz 13,1).</i></p>

<p align="justify"><b class="par" id="1919">1919</b> <i>Każda wspólnota ludzka potrzebuje władzy, by
trwać i rozwijać się.</i></p>

<p align="justify"><b class="par" id="1920">1920</b> <i>"Wspólnota polityczna i władza publiczna
opierają się na naturze ludzkiej i należą do porządku
określonego przez Boga"</i>
<a href="przypisy/przypisyIII-1-2.htm#2577" target="_self"><sup><font color="red"><b>36</b></font></sup></a>
.</p>

<p align="justify"><b class="par" id="1921">1921</b> <i>Władza jest sprawowana w sposób prawowity
jeśli dokłada starań o dobro wspólne społeczności. Aby je
osiągnąć, powinna używać środków moralnie godziwych.</i></p>

<p align="justify"><b class="par" id="1922">1922</b> <i>Różne ustroje polityczne są uprawnione pod
warunkiem, że dążą one do dobra wspólnego.</i></p>

<p align="justify"><b class="par" id="1923">1923</b> <i>Władza polityczna powinna być pełniona w
granicach porządku moralnego i zapewniać warunki korzystania z
wolności.</i></p>

<p align="justify"><b class="par" id="1924">1924</b> <i>Dobro wspólne obejmuje "sumę warunków
życia społecznego, jakie... zrzeszeniom bądź poszczególnym
członkom społeczeństwa pozwalają osiągnąć pełniej i
łatwiej własną doskonałość"</i>
<a href="przypisy/przypisyIII-1-2.htm#2578" target="_self"><sup><font color="red"><b>37</b></font></sup></a>
.</p>

<p align="justify"><b class="par" id="1925">1925</b> <i>Dobro wspólne opiera się na trzech istotnych
elementach: poszanowaniu i popieraniu podstawowych praw osoby;
dobrobycie, czyli rozwoju dóbr duchowych i ziemskich
społeczności; pokoju i bezpieczeństwie społeczności i jej
członków.</i></p>

<p align="justify"><b class="par" id="1926">1926</b> <i>Godność osoby ludzkiej zakłada poszukiwanie
dobra wspólnego. Każdy powinien troszczyć się o budowanie i
wspieranie instytucji, które poprawiają warunki życia
ludzkiego.</i></p>

<p align="justify"><b class="par" id="1927">1927</b> <i>Do państwa należy obrona i popieranie dobra
wspólnego społeczności cywilnej. Dobro wspólne całej rodziny
ludzkiej domaga się organizacji o charakterze międzynarodowym.</i></p>

<p align="center"><a name="o11kkkIII-1-2"><b>Artykuł trzeci</b></a></p>

<p align="center"><b>SPRAWIEDLIWOŚĆ SPOŁECZNA</b></p>

<p align="justify"><b class="par" id="1928">1928</b> Społeczeństwo zapewnia sprawiedliwość
społeczną, gdy urzeczywistnia warunki pozwalające zrzeszeniom
oraz każdemu z osobna na osiągnięcie tego, co im się należy,
odpowiednio do ich natury i powołania. Sprawiedliwość
społeczna łączy się z dobrem wspólnym i ze sprawowaniem
władzy.</p>

<p align="justify"><a name="o12kkkIII-1-2"><b>I. Poszanowanie osoby ludzkiej</b></a></p>

<p align="justify"><b class="par" id="1929">1929</b> Sprawiedliwość społeczną można osiągnąć
jedynie przy poszanowaniu transcendentnej godności człowieka.
Osoba jest celem ostatecznym społeczeństwa, które jest jej
podporządkowane:</p>

<p align="justify"><font >W grę wchodzi<i> godność osoby ludzkiej</i>,
której <i>obrona i rozwój</i> zostały nam powierzone przez
Stwórcę i której <i>dłużnikami</i> w sposób ścisły i
odpowiedzialny są mężczyźni i kobiety w każdym układzie
dziejowym</font>
<a href="przypisy/przypisyIII-1-2.htm#2579" target="_self"><sup><font color="red"><b>38</b></font></sup></a>
.</p>

<p align="justify"><b class="par" id="1930">1930 </b>Poszanowanie osoby ludzkiej pociąga za sobą
poszanowanie praw, które wypływają z jej godności jako
stworzenia. Prawa te są uprzednie w stosunku do społeczności i
powinny być przez społeczność uznane. Są podstawą moralnej
prawowitości wszelkiej władzy; lekceważąc je lub odrzucając
ich uznanie w prawodawstwie pozytywnym, społeczeństwo podważa
swoją własną prawowitość moralną
<a href="przypisy/przypisyIII-1-2.htm#2580" target="_self"><sup><font color="red"><b>39</b></font></sup></a>
. Bez poszanowania osoby
władza może jedynie opierać się na sile lub przemocy, by
uzyskać posłuszeństwo swoich poddanych. Do Kościoła należy
przypominanie tych praw ludziom dobrej woli i odróżnianie ich
od nieuzasadnionych i fałszywych roszczeń.</p>

<p align="justify"><b class="par" id="1931">1931</b> Poszanowanie osoby ludzkiej przejawia się w
poszanowaniu zasady: "Poszczególni ludzie powinni uważać
swojego bliźniego bez żadnego wyjątku za &lt;&lt;drugiego
samego siebie&gt;&gt;, zwracając przede wszystkim uwagę na
zachowanie jego życia i środki do godnego jego
prowadzenia"
<a href="przypisy/przypisyIII-1-2.htm#2581" target="_self"><sup><font color="red"><b>40</b></font></sup></a>
. Żadne prawodawstwo nie jest w stanie samo
przez się usunąć niepokojów, uprzedzeń oraz postaw egoizmu i
pychy, stojących na przeszkodzie ustanowieniu prawdziwie
braterskich społeczności. Postawy te przezwycięża jedynie
miłość, która w każdym człowieku dostrzega
"bliźniego", brata.</p>

<p align="justify"><b class="par" id="1932">1932</b> Obowiązek traktowania drugiego człowieka jako
bliźniego i czynnego służenia mu jest szczególnie naglący
wtedy, gdy będąc pozbawiony czegoś, znajduje się on w
potrzebie. "Wszystko, co uczyniliście jednemu z tych braci
moich najmniejszych, Mnieście uczynili" (Mt 25, 40).</p>

<p align="justify"><b class="par" id="1933">1933</b> Ten sam obowiązek obejmuje także tych, którzy
myślą lub działają inaczej niż my. Nauka Chrystusa domaga
się nawet przebaczenia win. Rozciąga przykazanie miłości,
które jest przykazaniem Nowego Prawa, na wszystkich
nieprzyjaciół
<a href="przypisy/przypisyIII-1-2.htm#2582" target="_self"><sup><font color="red"><b>41</b></font></sup></a>
. Wyzwolenie w duchu Ewangelii nie da się
pogodzić z nienawiścią do nieprzyjaciela jako osoby, lecz
tylko z nienawiścią do zła, które popełnia nieprzyjaciel.</p>

<p align="justify"><a name="o13kkkIII-1-2"><b>II. Równość i różnice między
ludźmi</b></a></p>

<p align="justify"><b class="par" id="1934">1934</b> Wszyscy ludzie, stworzeni na obraz Jedynego Boga,
obdarzeni taką samą rozumną duszą, mają tę samą naturę i
to samo pochodzenie. Wszyscy, odkupieni przez ofiarę Chrystusa,
są wezwani do uczestniczenia w tym samym Boskim szczęściu;
wszyscy więc cieszą się równą godnością. </p>

<p align="justify"><b class="par" id="1935">1935</b> Równość między ludźmi w sposób istotny
dotyczy ich godności osobistej i praw z niej wypływających: </p>

<p align="justify"><font >Należy... przezwyciężać... wszelką formę
dyskryminacji odnośnie do podstawowych praw osoby ludzkiej, czy
to... ze względu na płeć, rasę, kolor skóry, pozycję
społeczną, język lub religię, ponieważ sprzeciwia się ona
zamysłowi Bożemu</font>
<a href="przypisy/przypisyIII-1-2.htm#2583" target="_self"><sup><font color="red"><b>42</b></font></sup></a>
.</p>

<p align="justify"><b class="par" id="1936">1936 </b>Człowiek, przychodząc na świat, nie posiada
tego wszystkiego, co jest konieczne do rozwoju życia cielesnego
i duchowego. Potrzebuje innych. Pojawiają się różnice
związane z wiekiem, możliwościami fizycznymi, zdolnościami
umysłowymi lub moralnymi, wymianą, z której każdy mógł
korzystać, oraz z podziałem bogactw
<a href="przypisy/przypisyIII-1-2.htm#2584" target="_self"><sup><font color="red"><b>43</b></font></sup></a>
. "Talenty" nie
zostały równo rozdzielone
<a href="przypisy/przypisyIII-1-2.htm#2585" target="_self"><sup><font color="red"><b>44</b></font></sup></a>
.</p>

<p align="justify"><b class="par" id="1937">1937</b> Różnice te są związane z planem Boga, który
chce, by każdy otrzymywał od drugiego to, czego potrzebuje, i
by ci, którzy posiadają poszczególne "talenty",
udzielali dobrodziejstw tym, którzy ich potrzebują. Różnice
zachęcają i często zobowiązują osoby do wielkoduszności,
życzliwości i dzielenia się; pobudzają kultury do wzajemnego
ubogacania się:</p>

<p align="justify"><font >Są różne cnoty i nie daję wszystkich
każdemu; jedną daję temu, drugą tamtemu... Jednemu daję
przede wszystkim miłość, drugiemu sprawiedliwość, trzeciemu
pokorę, czwartemu żywą wiarę... Co do dóbr doczesnych, w
rzeczach koniecznych dla życia człowieka, rozdzieliłem je w
wielkiej rozmaitości; nie chciałem, by każdy posiadał
wszystko, co mu jest potrzebne, ażeby ludzie mieli możliwość
świadczyć sobie miłość... Chciałem, by jedni potrzebowali
drugich i by byli mymi sługami w udzielaniu łask i darów,
które otrzymali ode Mnie</font>
<a href="przypisy/przypisyIII-1-2.htm#2586" target="_self"><sup><font color="red"><b>45</b></font></sup></a>
.</p>

<p align="justify"><b class="par" id="1938">1938 </b>Istnieją także<i> krzywdzące nierówności</i>,
które godzą w miliony mężczyzn i kobiet. Pozostają one w
wyraźnej sprzeczności z Ewangelią: </p>

<p align="justify"><font >Równa godność osób wymaga, by zostały
wprowadzone bardziej ludzkie i sprawiedliwe warunki życia.
Albowiem zbytnie nierówności gospodarcze i społeczne wśród
członków czy ludów jednej rodziny ludzkiej wywołują
zgorszenie i sprzeciwiają się sprawiedliwości społecznej
równości, godności osoby ludzkiej oraz pokojowi społecznemu i
międzynarodowemu
<a href="przypisy/przypisyIII-1-2.htm#2587" target="_self"><sup><font color="red"><b>46</b></font></sup></a>
.</font></p>

<p align="justify"><a name="o14kkkIII-1-2"><b>III. Solidarność ludzka</b></a></p>

<p align="justify"><b class="par" id="1939">1939</b> Zasada solidarności, nazywana także
"przyjaźnią" lub "miłością społeczną",
jest bezpośrednim wymaganiem braterstwa ludzkiego i
chrześcijańskiego
<a href="przypisy/przypisyIII-1-2.htm#2588" target="_self"><sup><font color="red"><b>47</b></font></sup></a>
:</p>

<p align="justify"><font >Pierwszy błąd, przynoszący dziś wielkie i
powszechne szkody, polega na zapomnieniu o istnieniu węzłów
wzajemnej solidarności i miłości między ludźmi, na które
jako na konieczność wskazuje wspólne pochodzenie wszystkich i
równość duchowej natury takiej samej u wszystkich,
niezależnie od przynależności narodowej, a które są nakazane
faktem ofiary złożonej na ołtarzu krzyża Ojcu przedwiecznemu
przez Chrystusa Pana, dla odkupienia skażonej grzechem
ludzkości</font>
<a href="przypisy/przypisyIII-1-2.htm#2589" target="_self"><sup><font color="red"><b>48</b></font></sup></a>
.</p>

<p align="justify"><b class="par" id="1940">1940</b> Solidarność przejawia się przede wszystkim w
podziale dóbr i w wynagrodzeniu za pracę. Zakłada ona
również wysiłek na rzecz bardziej sprawiedliwego porządku
społecznego, w którym napięcia będą mogły być łatwiej
likwidowane i gdzie łatwiej będzie można znaleźć
rozwiązanie konfliktów na drodze negocjacji.</p>

<p align="justify"><b class="par" id="1941">1941</b> Problemy społeczno-gospodarcze mogą być
rozwiązywane jedynie za pomocą różnych form solidarności:
solidarności biednych, solidarności między bogatymi i
biednymi, solidarności pracujących, solidarności między
pracodawcami a pracownikami w przedsiębiorstwie, solidarności
między narodami i ludami. Solidarność międzynarodowa jest
wymaganiem natury moralnej. Od niej jest w pewnym stopniu
uzależniony pokój na świecie.</p>

<p align="justify"><b class="par" id="1942">1942 </b>Cnota solidarności wykracza poza dobra
materialne. Kościół szerząc duchowe dobra wiary, sprzyjał
ponadto rozwojowi dóbr ziemskich, otwierając często przed nim
nowe drogi. Tak właśnie potwierdzały się na przestrzeni
wieków słowa Pana: "Starajcie się naprzód o Królestwo
Boga i o Jego sprawiedliwość, a to wszystko będzie wam
dodane" (Mt 6, 33):</p>

<p align="justify"><font >Od dwóch tysięcy lat... żyje i... trwa w
duszy Kościoła (to) poczucie... z którego czerpały i czerpią
dusze zachętę, aż do pełnego miłości heroizmu
mnichów-rolników, wybawicieli niewolników, uzdrowicieli
chorych, apostołów wiary, cywilizacji, kultury we wszystkich
epokach i wśród wszystkich ludów, by w ten sposób stworzyć
warunki społeczne, które jedynie zdolne są umożliwić
wszystkim i ułatwić życie godne człowieka i
chrześcijanina</font>
<a href="przypisy/przypisyIII-1-2.htm#2590" target="_self"><sup><font color="red"><b>49</b></font></sup></a>
.</p>

<p align="justify"><a name="o15kkkIII-1-2"><b><i>W skrócie</i></b></a></p>

<p align="justify"><b class="par" id="1943">1943</b> <i>Społeczeństwo zapewnia sprawiedliwość
społeczną, gdy urzeczywistnia warunki pozwalające zrzeszeniom
oraz każdemu z osobna na osiągnięcie tego, co im się należy.</i></p>

<p align="justify"><b class="par" id="1944">1944</b> <i>Poszanowanie osoby ludzkiej uważa bliźniego
za "drugiego samego siebie". Zakłada poszanowanie
podstawowych praw, które wypływają z wewnętrznej godności
osoby.</i></p>

<p align="justify"><b class="par" id="1945">1945 </b><i>Równość między ludźmi dotyczy ich
godności osobistej i praw z niej wypływających.</i></p>

<p align="justify"><b class="par" id="1946">1946</b> <i>Różnice między osobami należą do zamysłu
Boga, który chce, abyśmy potrzebowali siebie nawzajem. Powinny
one pobudzać do miłości.</i></p>

<p align="justify"><b class="par" id="1947">1947</b> <i>Równa godność osób ludzkich domaga Si
wysiłku na rzecz zmniejszenia krzywdzących nierówności
społecznych i gospodarczych. Prowadzi do wyeliminowania
krzywdzących różnic.</i></p>

<p align="justify"><b class="par" id="1948">1948</b> <i>Solidarność jest cnotą wybitnie
chrześcijańską. Urzeczywistnia ona podział dóbr duchowych
jeszcze bardziej niż materialnych.</i></p>


<input type="button" class="btn-lg" onclick="location.href='kkkIII-1-3.htm';" value="Kolejny rozdział" />
<input type="button" class="btn-lg" onclick="location.href='../index.html';" value="Strona główna" /><br><br>




</body><!-- Mirrored from www.katechizm.diecezja.elk.pl/kkkIII-1-2.htm by HTTrack Website Copier/3.x [XR&CO'2007], Mon, 11 Jun 2007 10:53:26 GMT --></html>