<html><!-- Mirrored from www.katechizm.diecezja.elk.pl/kkkIV-1wst.htm by HTTrack Website Copier/3.x [XR&CO'2007], Mon, 11 Jun 2007 10:53:27 GMT --><head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width, initial-scale=1">
<link rel="stylesheet" href="http://maxcdn.bootstrapcdn.com/bootstrap/3.3.5/css/bootstrap.min.css">
<link rel="stylesheet" href="http://code.jquery.com/mobile/1.4.5/jquery.mobile-1.4.5.min.css" />
<script src="http://code.jquery.com/jquery-1.11.1.min.js"></script>
<script src="http://code.jquery.com/mobile/1.4.5/jquery.mobile-1.4.5.min.js"></script>
<script src="http://maxcdn.bootstrapcdn.com/bootstrap/3.3.5/js/bootstrap.min.js"></script>
<link rel="stylesheet" type="text/css" href="../css/index.css"></script>
<script type="text/javascript" src="../js/index.js"></script>

</head>
<body onload="dosekcji()">

<div class="stuck">
<center>
 <b>Rozmiar tekstu  </b>
 <br>
 <input type="button" class="btn-lg" onclick="scale('+')" value="   +   "/><a>     </a><input type="button" class="btn-lg" onclick="scale('-')" value="   -   "/>
</center>
<br>
<br>
</div>

<div class="container">


<p align="center"><b><a name="o1kkkIV-1wst">CZYM JEST MODLITWA?</a></b></p>

<p align="justify"><i>Modlitwa</font></i> jest dla mnie wzniesieniem serca,
prostym spojrzeniem ku Niebu, okrzykiem wdzięczności i miłości zarówno w cierpieniu, jak i
radości</font>
<a href="przypisy/przypisyIV-1wst.htm#3081" target="_self"><sup><font color="red"><b>1</b></font></sup></a>

.</p>

<p align="justify"><b class="nagl">Modlitwa jako dar Boga</b></p>

<p align="justify"><b class="par" id="2559">2559</b>	Modlitwa jest wzniesieniem duszy do Boga lub prośbą skierowaną do Niego o
stosowne dobra
<a href="przypisy/przypisyIV-1wst.htm#3082" target="_self"><sup><font color="red"><b>2</b></font></sup></a>

. Z jakiej pozycji mówimy w czasie modlitwy? Z wyniosłości naszej pychy i
własnej woli czy też z "głębokości" (Ps 130, 1) pokornego i skruszonego serca? Ten, kto się
uniża, będzie wywyższony
<a href="przypisy/przypisyIV-1wst.htm#3083" target="_self"><sup><font color="red"><b>3</b></font></sup></a>

. Podstawą modlitwy jest<i> pokora</i>. "Nie umiemy się modlić tak,
jak trzeba" (Rz 8, 26). Pokora jest dyspozycją do darmowego przyjęcia daru modlitwy: Człowiek
jest żebrakiem wobec Boga
<a href="przypisy/przypisyIV-1wst.htm#3084" target="_self"><sup><font color="red"><b>4</b></font></sup></a>
.</p>

<p align="justify"><b class="par" id="2560">2560</b>	"O, gdybyś znała dar Boży!" (J 4,10). Cud modlitwy objawia się właśnie tam,
przy studni, do której przychodzimy szukać naszej wody: tam Chrystus wychodzi na spotkanie
każdej ludzkiej istoty; On pierwszy nas szuka i to On prosi, by dać Mu pić. Jezus odczuwa
pragnienie, Jego prośba pochodzi<br> z głębokości Boga, który nas pragnie. Modlitwa - czy
zdajemy sobie z tego sprawę czy nie - jest spotkaniem Bożego i naszego pragnienia. Bóg pragnie,
abyśmy Go pragnęli
<a href="przypisy/przypisyIV-1wst.htm#3085" target="_self"><sup><font color="red"><b>5</b></font></sup></a>
.</p>

<p align="justify"><b class="par" id="2561">2561</b>	"Prosiłabyś Go wówczas, a dałby ci wody żywej" (J 4, 10). Nasza modlitwa
błagalna jest - w sposób paradoksalny - odpowiedzią. Jest odpowiedzią na skargę Boga żywego:
"Opuścili Mnie, źródło żywej wody, żeby wykopać sobie cysterny popękane" (Jr 2,13). Modlitwa
jest odpowiedzią wiary na darmową obietnicę zbawienia
<a href="przypisy/przypisyIV-1wst.htm#3086" target="_self"><sup><font color="red"><b>6</b></font></sup></a>
, odpowiedzią miłości na pragnienie
Jedynego Syna
<a href="przypisy/przypisyIV-1wst.htm#3087" target="_self"><sup><font color="red"><b>7</b></font></sup></a>
.</p>

<p align="justify"><b class="nagl">Modlitwa jako przymierze</b></p>

<p align="justify"><b class="par" id="2562">2562</b>	Skąd pochodzi modlitwa człowieka? Niezależnie od tego, jaki byłby język
modlitwy (gesty, słowa), zawsze modli się cały człowiek. Aby jednak określić miejsce, z którego
wypływa modlitwa, Pismo święte mówi niekiedy o duszy lub o duchu, najczęściej zaś o sercu
(ponad tysiąc razy). Modli się serce. Jeśli jest ono daleko od Boga, modlitwa pozostaje pusta.
</p>

<p align="justify"><b class="par" id="2563">2563</b>	Serce jest mieszkaniem, w którym jestem, gdzie przebywam (według wyrażenia
semickiego lub biblijnego: gdzie "zstępuję"). Jest naszym ukrytym centrum, nieuchwytnym dla
naszego rozumu ani dla innych; jedynie Duch Boży może je zgłębić i poznać. Jest ono miejscem
decyzji w głębi naszych wewnętrznych dążeń. Jest miejscem prawdy, w którym wybieramy życie lub
śmierć. Jest miejscem spotkania, albowiem nasze życie, ukształtowane na obraz Boży, ma
charakter relacyjny: serce jest miejscem przymierza.</p>

<p align="justify"><b class="par" id="2564">2564	</b>Modlitwa chrześcijańska jest związkiem przymierza między Bogiem i człowiekiem w
Chrystusie. Jest działaniem Boga i człowieka; wypływa z Ducha Świętego i z nas, jest skierowana
całkowicie ku Ojcu, w zjednoczeniu z ludzką wolą Syna Bożego, który stał się człowiekiem.</p>

<p align="justify"><b class="nagl">Modlitwa jako komunia</b></p>

<p align="justify"><b class="par" id="2565">2565</b>	W Nowym Przymierzu modlitwa jest żywym związkiem dzieci Bożych z ich
nieskończenie dobrym Ojcem, z Jego Synem Jezusem Chrystusem i z Duchem Świętym. Łaska Królestwa
Bożego jest "zjednoczeniem całej Trójcy Świętej z całym wnętrzem (człowieka)"
<a href="przypisy/przypisyIV-1wst.htm#3088" target="_self"><sup><font color="red"><b>8</b></font></sup></a>
. Życie modlitwy
polega zatem na stałym trwaniu w obecności trzykroć świętego Boga i w komunii z Nim. Ta komunia
życia jest zawsze możliwa, gdyż przez chrzest staliśmy się jedno z Chrystusem
<a href="przypisy/przypisyIV-1wst.htm#3089" target="_self"><sup><font color="red"><b>9</b></font></sup></a>
. Modlitwa jest o
tyle <i>chrześcijańska</i>, o ile jest komunią z Chrystusem i rozszerza się w Kościele, który
jest Jego Ciałem. Ma ona wymiary miłości Chrystusa
<a href="przypisy/przypisyIV-1wst.htm#3090" target="_self"><sup><font color="red"><b>10</b></font></sup></a>
.</p>



<input type="button" class="btn-lg" onclick="location.href='kkkIV-1-1.htm';" value="Kolejny rozdział" />
<input type="button" class="btn-lg" onclick="location.href='../index.html';" value="Strona główna" /><br><br>




</body><!-- Mirrored from www.katechizm.diecezja.elk.pl/kkkIV-1wst.htm by HTTrack Website Copier/3.x [XR&CO'2007], Mon, 11 Jun 2007 10:53:27 GMT --></html>