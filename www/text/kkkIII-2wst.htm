<html><!-- Mirrored from www.katechizm.diecezja.elk.pl/kkkIII-2wst.htm by HTTrack Website Copier/3.x [XR&CO'2007], Mon, 11 Jun 2007 10:53:26 GMT --><head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width, initial-scale=1">
<link rel="stylesheet" href="http://maxcdn.bootstrapcdn.com/bootstrap/3.3.5/css/bootstrap.min.css">
<link rel="stylesheet" href="http://code.jquery.com/mobile/1.4.5/jquery.mobile-1.4.5.min.css" />
<script src="http://code.jquery.com/jquery-1.11.1.min.js"></script>
<script src="http://code.jquery.com/mobile/1.4.5/jquery.mobile-1.4.5.min.js"></script>
<script src="http://maxcdn.bootstrapcdn.com/bootstrap/3.3.5/js/bootstrap.min.js"></script>
<link rel="stylesheet" type="text/css" href="../css/index.css"></script>
<script type="text/javascript" src="../js/index.js"></script>


</head>
<body onload="dosekcji()">

<div class="stuck">
<center>
 <b>Rozmiar tekstu  </b>
 <br>
 <input type="button" class="btn-lg" onclick="scale('+')" value="   +   "/><a>     </a><input type="button" class="btn-lg" onclick="scale('-')" value="   -   "/>
</center>
<br>
<br>
</div>

<div class="container">



<p align="center"><a name="o1kkkIII-2wst"><b>Dział drugi</b></a></p>

<p align="center"><b>DZIESIĘĆ PRZYKAZAŃ</b></p>

<p align="justify"><b class="nagl">"Nauczycielu, co mam czynić...?"</b></p>

<p align="justify"><b class="par" id="2052">2052</b> "Nauczycielu, co dobrego mam czynić, aby
otrzymać życie wieczne?" Młodzieńcowi, który stawia to
pytanie, Jezus odpowiada, przypominając najpierw o konieczności
uznania Boga za "jedynie Dobrego", za najdoskonalsze
Dobro i za źródło wszelkiego dobra. Następnie Jezus mówi do
niego: "Jeśli chcesz osiągnąć życie, zachowaj
przykazania". I przytacza swojemu rozmówcy przykazania
dotyczące miłości bliźniego: "Nie zabijaj, nie
cudzołóż, nie kradnij, nie zeznawaj fałszywie, czcij ojca i
matkę". W końcu Jezus streszcza te przykazania w sposób
pozytywny: "Miłuj swego bliźniego, jak siebie
samego!" (Mt 19, 16-19).</p>

<p align="justify"><b class="par" id="2053">2053 </b>Do pierwszej odpowiedzi dochodzi druga:
"Jeśli chcesz być doskonały, idź, sprzedaj, co
posiadasz, i rozdaj ubogim, a będziesz miał skarb w niebie.
Potem przyjdź i chodź za Mną!" (Mt 19, 21). Nie
unieważnia ona pierwszej odpowiedzi. Pójście za Jezusem
Chrystusem obejmuje wypełnianie przykazań. Prawo nie zostaje
zniesione
<a href="przypisy/przypisyIII-2wst.htm#2681" target="_self"><sup><font color="red"><b>1</b></font></sup></a>
, lecz człowiek zostaje zaproszony do odnalezienia go
w Osobie swojego Nauczyciela, który jest doskonałym jego
wypełnieniem. W Ewangeliach synoptycznych wezwanie Jezusa
skierowane do bogatego młodzieńca, by poszedł za Nim jako
posłuszny uczeń ściśle zachowujący przykazania, wiąże się
z wezwaniem do ubóstwa i czystości
<a href="przypisy/przypisyIII-2wst.htm#2682" target="_self"><sup><font color="red"><b>2</b></font></sup></a>
. Rad ewangelicznych nie
można oddzielić od przykazań.</p>

<p align="justify"><b class="par" id="2054">2054</b> Jezus przejął dziesięć przykazań, ale w ich
literze ukazał moc działającego Ducha Świętego. Głosił
"sprawiedliwość... większą niż uczonych w Piśmie i
faryzeuszów" (Mt 5, 20), a także większą niż
sprawiedliwość pogan
<a href="przypisy/przypisyIII-2wst.htm#2683" target="_self"><sup><font color="red"><b>3</b></font></sup></a>
. Rozwinął wszystkie wymagania
przykazań. "Słyszeliście, że powiedziano przodkom: Nie
zabijaj!... A Ja wam powiadam: Każdy, kto się gniewa na swego
brata, podlega sądowi" (Mt 5, 21-22).</p>

<p align="justify"><b class="par" id="2055">2055</b> Na postawione Mu pytanie: "Które przykazanie
w Prawie jest największe?" (Mt 22, 36) Jezus odpowiada:
"Będziesz miłował Pana Boga swego całym swoim sercem,
całą swoją duszą i całym swoim umysłem. To jest największe
i pierwsze przykazanie. Drugie podobne jest do niego: Będziesz
miłował swego bliźniego jak siebie samego. Na tych dwóch
przykazaniach opiera się całe Prawo i Prorocy" (Mt 22, 37-40)
<a href="przypisy/przypisyIII-2wst.htm#2684" target="_self"><sup><font color="red"><b>4</b></font></sup></a>
. Dekalog powinien być wyjaśniany w świetle tego
podwójnego i jedynego przykazania miłości, która jest
wypełnieniem Prawa:</p>

<p align="justify"><font >Przykazania: Nie cudzołóż, nie zabijaj, nie
kradnij, nie pożądaj, i wszystkie inne - streszczają się w
tym nakazie: Miłuj bliźniego swego jak siebie samego! Miłość
nie wyrządza zła bliźniemu. Przeto miłość jest doskonałym
wypełnieniem Prawa (Rz 13, 9-10).</font></p>

<p align="justify"><b class="nagl">Dekalog w Piśmie świętym</b></p>

<p align="justify"><b class="par" id="2056">2056</b> Słowo "Dekalog" znaczy dosłownie
"dziesięć słów" (Wj 34, 28; Pwt 4, 13; 10, 4). Te
"dziesięć słów" objawił Bóg swojemu ludowi na
świętej górze. Napisał je "swoim palcem"
(Wj 31, 18; Pwt 5, 22) w odróżnieniu od innych przepisów spisanych
przez Mojżesza
<a href="przypisy/przypisyIII-2wst.htm#2685" target="_self"><sup><font color="red"><b>5</b></font></sup></a>
. Są one słowami Boga w szczególnym znaczeniu.
Zostały nam przekazane w Księdze Wyjścia
<a href="przypisy/przypisyIII-2wst.htm#2686" target="_self"><sup><font color="red"><b>6</b></font></sup></a>
i w Księdze
Powtórzonego Prawa
<a href="przypisy/przypisyIII-2wst.htm#2687" target="_self"><sup><font color="red"><b>7</b></font></sup></a>
. Już w Starym Testamencie święte księgi
powołują się na "dziesięć słów"
<a href="przypisy/przypisyIII-2wst.htm#2688" target="_self"><sup><font color="red"><b>8</b></font></sup></a>
, ale dopiero w
Nowym Przymierzu, w Jezusie Chrystusie, zostanie objawiony ich
pełny sens.</p>

<p align="justify"><b class="par" id="2057">2057</b> Dekalog staje się zrozumiały najpierw w
kontekście Wyjścia, które jest wielkim wydarzeniem wyzwolenia
przez Boga w centrum Starego Przymierza. Niezależnie od tego,
czy przykazania ("dziesięć słów") są sformułowane
jako przykazania negatywne, zakazy, czy też przykazania
pozytywne (jak: "Czcij ojca twego i matkę twoją"),
wskazują one warunki życia wyzwolonego z niewoli grzechu.
Dekalog jest drogą życia:</p>

<p align="justify"><font >Ja dziś nakazuję ci miłować Pana, Boga
twego, i chodzić Jego drogami, pełniąc Jego polecenia, prawa i
nakazy, abyś żył i mnożył się (Pwt 30, 16).</font></p>

<p align="justify">Ta wyzwalająca moc Dekalogu ujawnia się na przykład w
przykazaniu o odpoczynku szabatu, które odnosi się również do
cudzoziemców i niewolników:</p>

<p align="justify"><font >Pamiętaj, że byłeś niewolnikiem w ziemi
egipskiej i wyprowadził cię stamtąd Pan, Bóg twój, ręką
mocną i wyciągniętym ramieniem (Pwt 5, 15).</font></p>

<p align="justify"><b class="par" id="2058">2058</b> "Dziesięć słów" streszcza i ogłasza
prawo Boże: "Te słowa wyrzekł Pan do waszego zgromadzenia
na górze spośród ognia, obłoku i ciemności donośnym
głosem, niczego nie dodając. Napisał je na dwu tablicach
kamiennych i dał mi je" (Pwt 5, 22). Dlatego te dwie
tablice nazywane są "Świadectwem" (Wj 25,16).
Istotnie, umieszczone są na nich postanowienia Przymierza
zawartego między Bogiem a Jego ludem. Te "tablice
Świadectwa" (Wj 31,18; 32, 15; 34, 29) powinny być
złożone w "arce" (Wj 25,16; 40, 1-3).</p>

<p align="justify"><b class="par" id="2059">2059</b> Bóg wypowiada "dziesięć słów" w
czasie teofanii ("Spośród ognia na Górze mówił Pan z
wami twarzą w twarz" - Pwt 5, 4). Należą one do
samoobjawienia się Boga i objawienia Jego chwały. Dar
przykazań jest darem samego Boga i Jego świętej woli. Bóg,
dając poznać swoją wolę, objawia się swojemu ludowi.</p>

<p align="justify"><b class="par" id="2060">2060</b> Dar przykazań i Prawa stanowi część zawartego
przez Boga Przymierza z Jego ludem. Według Księgi Wyjścia
objawienie "dziesięciu słów" dokonuje się między
zapowiedzią Przymierza
<a href="przypisy/przypisyIII-2wst.htm#2689" target="_self"><sup><font color="red"><b>9</b></font></sup></a>
a jego zawarciem
<a href="przypisy/przypisyIII-2wst.htm#2690" target="_self"><sup><font color="red"><b>10</b></font></sup></a>
, po tym, jak lud
zobowiązał się "uczynić" wszystko, co Pan
powiedział, i "być posłusznym" (Wj 24, 7). Dekalog
jest przekazywany po przypomnieniu Przymierza ("Pan, 62 Bóg
nasz, zawarł z nami przymierze na Horebie" - Pwt 5, 2).</p>

<p align="justify"><b class="par" id="2061">2061</b> Przykazania nabierają pełnego znaczenia w ramach
Przymierza. Według Pisma świętego, moralne działanie
człowieka osiąga swój pełny sens w Przymierzu i przez
Przymierze. Pierwsze z "dziesięciu słów" przypomina
o uprzedzającej miłości Boga do swego ludu:</p>

<p align="justify"><font >Ponieważ człowiek, ponosząc karę za grzech,
przeszedł z raju wolności do niewoli tego świata, dlatego też
pierwsze zdanie Dekalogu, to znaczy pierwsze słowa przykazań
Bożych, mówią o wolności: "Ja jestem Pan, twój Bóg,
który 2086 cię wywiódł z ziemi egipskiej, z domu
niewoli" (Wj 20, 2; Pwt 5, 6)</font>
<a href="przypisy/przypisyIII-2wst.htm#2691" target="_self"><sup><font color="red"><b>11</b></font></sup></a>
.</p>

<p align="justify"><b class="par" id="2062">2062</b> Przykazania w sensie ścisłym pojawiają się na
drugim miejscu; wyrażają one konsekwencje przynależności do
Boga, która została ustanowiona przez Przymierze. Życie
moralne jest <i>odpowiedzią</i> na inicjatywę miłości Pana.
Jest wyrazem wdzięczności, hołdem składanym Bogu i
dziękczynieniem. Jest współdziałaniem z zamysłem, który
Bóg przeprowadza w historii.</p>

<p align="justify"><b class="par" id="2063">2063</b> O przymierzu i dialogu między Bogiem a
człowiekiem świadczy ponadto fakt, że wszystkie zobowiązania
są wyrażone w pierwszej osobie ("Ja jestem Pan...") i
skierowane do pojedynczej osoby ("ty"). We wszystkich
przykazaniach Bożych właśnie zaimek osobowy <i>w liczbie
pojedynczej </i>wskazuje na adresata. Bóg daje poznać swoją
wolę całemu ludowi, a zarazem każdemu z osobna:</p>

<p align="justify"><font >(Pan) nakazywał miłość względem Boga i
uczył sprawiedliwości w stosunku do bliźniego, by człowiek
był sprawiedliwy i godny Boga. Przez Dekalog przygotowywał
człowieka do przyjaźni ze sobą i do zgody z bliźnim... Prawdy
te trwają niezmiennie również i w naszych czasach, bo
przyjście Boga w ciele wypełniło je tylko i rozwinęło, nic w
nich nie zmieniając</font>
<a href="przypisy/przypisyIII-2wst.htm#2692" target="_self"><sup><font color="red"><b>12</b></font></sup></a>
.</p>

<p align="justify"><b class="nagl">Dekalog w Tradycji Kościoła</b></p>

<p align="justify"><b class="par" id="2064">2064</b> Tradycja Kościoła, będąc wierna Pismu
świętemu i idąc za przykładem Jezusa, zawsze przyznawała
Dekalogowi pierwszorzędną rolę i znaczenie.</p>

<p align="justify"><b class="par" id="2065">2065</b> <font >Od czasów św. Augustyna
"dziesięć przykazań" zajmuje pierwszorzędne miejsce
w katechezie przyszłych ochrzczonych i wiernych. W XV wieku
ustalił się zwyczaj wyrażania przykazań Dekalogu w formułach
rymowanych, łatwych do zapamiętania i o pozytywnym charakterze.
Używa się ich jeszcze dzisiaj. Katechizmy Kościoła często
dawały wykład moralności chrześcijańskiej według porządku
"dziesięciu przykazań".</font></p>

<p align="justify"><b class="par" id="2066">2066</b> <font >Podział i numeracja przykazań
ulegały zmianom w ciągu wieków. Niniejszy Katechizm przyjmuje
podział przykazań ustalony przez św. Augustyna, tradycyjnie
stosowany w Kościele katolickim. Jest to także podział
przyjęty przez luterańskie wyznania wiary. Ojcowie greccy
dokonali nieco innego podziału, który zachował się w
Kościołach prawosławnych i we wspólnotach reformowanych.</font></p>

<p align="justify"><b class="par" id="2067">2067 </b>Dziesięć przykazań wyraża wymagania miłości
Boga i bliźniego. Trzy pierwsze odnoszą się bardziej do
miłości Boga, a siedem pozostałych do miłości bliźniego.</p>

<p align="justify"><font >Tak jak są dwa przykazania miłości, o
których mówi Pan, że na nich zawisło całe Prawo i Prorocy...
tak te dziesięć przykazań zostało dane na dwóch tablicach.
Trzy... są wypisane na jednej tablicy, a siedem na drugiej</font>
<a href="przypisy/przypisyIII-2wst.htm#2693" target="_self"><sup><font color="red"><b>13</b></font></sup></a>
. </p>

<p align="justify"><b class="par" id="2068">2068</b> Sobór Trydencki naucza, że dziesięć przykazań
obowiązuje chrześcijan i że człowiek usprawiedliwiony jest w
dalszym ciągu zobowiązany do ich zachowywania
<a href="przypisy/przypisyIII-2wst.htm#2694" target="_self"><sup><font color="red"><b>14</b></font></sup></a>
. Potwierdza to
Sobór Watykański II: "Biskupi, jako następcy Apostołów,
otrzymują od Pana... misję nauczania wszystkich narodów i
głoszenia Ewangelii wszelkiemu stworzeniu, aby wszyscy ludzie
przez wiarę, chrzest i wypełnianie przykazań dostąpili
zbawienia"
<a href="przypisy/przypisyIII-2wst.htm#2695" target="_self"><sup><font color="red"><b>15</b></font></sup></a>
.</p>

<p align="justify"><b class="nagl">Jedność Dekalogu</b></p>

<p align="justify"><b class="par" id="2069">2069</b> Dekalog stanowi organiczną całość. Każde jego
"słowo" odsyła do każdego z pozostałych i do
wszystkich razem; wszystkie wzajemnie się warunkują. Dwie
tablice Dekalogu wyjaśniają się nawzajem; stanowią one
organiczną jedność. Przekroczenie jednego przykazania jest
naruszeniem wszystkich pozostałych
<a href="przypisy/przypisyIII-2wst.htm#2696" target="_self"><sup><font color="red"><b>16</b></font></sup></a>
. Nie można okazywać czci
drugiemu człowiekowi i zarazem nie czcić Boga, jego Stwórcy.
Nie da się wielbić Boga, nie miłując wszystkich ludzi, Jego
stworzeń. Dekalog łączy życie teologalne i społeczne
człowieka.</p>

<p align="justify"><b class="nagl">Dekalog i prawo naturalne</b></p>

<p align="justify"><b class="par" id="2070">2070</b> Dziesięć przykazań należy do Objawienia
Bożego. Pouczają nas one zarazem o prawdziwym
człowieczeństwie człowieka. Podkreślają główne obowiązki,
a więc pośrednio także podstawowe prawa, właściwe naturze
osoby ludzkiej. Dekalog stanowi uprzywilejowany wyraz "prawa
naturalnego":</p>

<p align="justify"><font >Od początku Bóg zakorzenił w sercach ludzi
zasady prawa naturalnego. Potem ograniczył się do ich
przypomnienia. Był to Dekalog</font>
<a href="przypisy/przypisyIII-2wst.htm#2697" target="_self"><sup><font color="red"><b>17</b></font></sup></a>
.</p>

<p align="justify"><b class="par" id="2071">2071</b> Przykazania Dekalogu, chociaż dostępne dla
samego rozumu, zostały objawione. Grzeszna ludzkość
potrzebowała tego objawienia, aby osiągnąć pełne i pewne
poznanie wymagań prawa naturalnego:</p>

<p align="justify"><font >Pełne wyjaśnienie przykazań Dekalogu było
nieodzowne w stanie grzechu z powodu zaciemnienia światła
rozumu i wypaczenia woli</font>
<a href="przypisy/przypisyIII-2wst.htm#2698" target="_self"><sup><font color="red"><b>18</b></font></sup></a>
.</p>

<p align="justify">Przykazania poznajemy za pośrednictwem Objawienia Bożego,
które przekazuje nam Kościół, oraz za pośrednictwem głosu
sumienia moralnego.</p>

<p align="justify"><b class="nagl">Obowiązujący charakter Dekalogu</b></p>

<p align="justify"><b class="par" id="2072">2072</b> Dziesięć przykazań, będąc wyrazem
podstawowych powinności człowieka względem Boga i względem
bliźniego, objawia w swojej istotnej treści poważne
zobowiązania. Są one ze swojej natury niezmienne i obowiązują
zawsze i wszędzie. Nikt nie może od nich dyspensować.
Dziesięć przykazań wyrył Bóg w sercu człowieka.</p>

<p align="justify"><b class="par" id="2073">2073</b> Przykazania zawierają ponadto powinności,
których materia jest sama w sobie lekka. Piąte przykazanie
zabrania na przykład obraźliwych słów; są one jednak
ciężką winą w zależności od okoliczności lub intencji
tego, kto je wypowiada.</p>

<p align="justify"><b class="nagl">"Beze Mnie nic nie możecie uczynić"</b></p>

<p align="justify"><b class="par" id="2074">2074</b> Jezus powiedział: "Ja jestem krzewem winnym,
wy - latoroślami. Kto trwa we Mnie, a Ja w nim, ten przynosi
owoc obfity, ponieważ beze Mnie nic nie możecie uczynić"
(J 15, 5). Owocem, o którym mówią te słowa, jest świętość
życia ubogaconego dzięki zjednoczeniu z Chrystusem. Gdy
wierzymy w Jezusa Chrystusa, mamy udział w Jego misteriach i
zachowujemy Jego przykazania; sam Zbawiciel przychodzi, by
miłować w nas swojego Ojca i swoich braci, naszego Ojca i
naszych braci. Dzięki Duchowi Świętemu Jego Osoba staje się
żywą i wewnętrzną normą naszego działania. "To jest
moje przykazanie, abyście się wzajemnie miłowali, tak jak Ja
was umiłowałem" (J 15,12).</p>

<p align="justify"><a name="o2kkkIII-2wst"><b><i>W skrócie</i></b></a></p>

<p align="justify"><b class="par" id="2075">2075</b> <i>"Co dobrego mam czynić, aby otrzymać
życie wieczne?... Jeśli chcesz osiągnąć życie, zachowaj
przykazania" (Mt 19,16-17).</i></p>

<p align="justify"><b class="par" id="2076">2076</b><i> Jezus swoim życiem i przepowiadaniem
zaświadczył o wiecznej ważności Dekalogu.</i></p>

<p align="justify"><b class="par" id="2077">2077</b> <i>Dar Dekalogu jest udzielony w ramach Przymierza
zawartego przez Boga ze swoim ludem. Przykazania Boże otrzymują
swoje prawdziwe znaczenie w tym Przymierzu i za jego
pośrednictwem.</i></p>

<p align="justify"><b class="par" id="2078">2078</b> <i>Tradycja Kościoła, będąc wierna Pismu
świętemu i idąc za przykładem Jezusa, przyznała Dekalogowi
podstawową rolę i znaczenie.</i></p>

<p align="justify"><b class="par" id="2079">2079</b> <i>Dekalog stanowi organiczną jedność, w
której każde jego "słowo", czyli
"przykazanie", odsyła do całości. Przekroczenie
jednego przykazania jest naruszeniem całego Prawa</i>
<a href="przypisy/przypisyIII-2wst.htm#2699" target="_self"><sup><font color="red"><b>19</b></font></sup></a>
.</p>

<p align="justify"><b class="par" id="2080">2080</b> <i>Dekalog stanowi uprzywilejowany wyraz prawa
naturalnego. Znamy go za pośrednictwem Objawienia Bożego i
rozumu ludzkiego.</i></p>

<p align="justify"><b class="par" id="2081">2081</b> <i>Dziesięć przykazań wyraża w swojej
podstawowej treści poważne zobowiązania. Przykazania te
zawierają ponadto powinności, których materia jest sama w
sobie lekka.</i></p>

<p align="justify"><b class="par" id="2082">2082</b> <i>To, co Bóg nakazuje, umożliwia On dzięki
swojej łasce.</i></p>



<input type="button" class="btn-lg" onclick="location.href='kkkIII-2-1.htm';" value="Kolejny rozdział" />
<input type="button" class="btn-lg" onclick="location.href='../index.html';" value="Strona główna" /><br><br>



</body><!-- Mirrored from www.katechizm.diecezja.elk.pl/kkkIII-2wst.htm by HTTrack Website Copier/3.x [XR&CO'2007], Mon, 11 Jun 2007 10:53:26 GMT --></html>