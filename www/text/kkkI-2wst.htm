<html><!-- Mirrored from www.katechizm.diecezja.elk.pl/kkkI-2wst.htm by HTTrack Website Copier/3.x [XR&CO'2007], Mon, 11 Jun 2007 10:53:20 GMT --><head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width, initial-scale=1">
<link rel="stylesheet" href="http://maxcdn.bootstrapcdn.com/bootstrap/3.3.5/css/bootstrap.min.css">
<link rel="stylesheet" href="http://code.jquery.com/mobile/1.4.5/jquery.mobile-1.4.5.min.css" />
<script src="http://code.jquery.com/jquery-1.11.1.min.js"></script>
<script src="http://code.jquery.com/mobile/1.4.5/jquery.mobile-1.4.5.min.js"></script>
<script src="http://maxcdn.bootstrapcdn.com/bootstrap/3.3.5/js/bootstrap.min.js"></script>
<link rel="stylesheet" type="text/css" href="../css/index.css"></script>
<script type="text/javascript" src="../js/index.js"></script>


</head>
<body onload="dosekcji()">

<div class="stuck">
<center>
 <b>Rozmiar tekstu  </b>
 <br>
 <input type="button" class="btn-lg" onclick="scale('+')" value="   +   "/><a>     </a><input type="button" class="btn-lg" onclick="scale('-')" value="   -   "/>
</center>
<br>
<br>
</div>

<div class="container">





<p align="center"><a name="o1kkkI-2wst"><b>Dział drugi</b></a></p>

<p align="center"><b>WYZNANIE WIARY CHRZEŚCIJAŃSKIEJ</b></p>

<p align="center"><b>SYMBOLE WIARY</b></p>

<p align="justify"><b class="par" id="185">185</b> Kto mówi: "Wierzę", mówi:
"Przyjmuję to, w co<i> my</i> wierzymy". Komunia w
wierze potrzebuje wspólnego języka wiary, normatywnego dla
wszystkich i jednoczącego w tym samym wyznaniu wiary.</p>

<p align="justify"><b class="par" id="186">186</b> Od początku Kościół apostolski wyrażał i
przekazywał swoją wiarę w krótkich i normatywnych dla
wszystkich formułach
<a href="przypisy/przypisy-2-wst.htm#208" target="_self"><sup><font color="red"><b>1</b></font></sup></a>.
Ale już dość wcześnie Kościół
chciał także zebrać to, co istotne dla jego wiary, w
organicznych i uporządkowanych streszczeniach, przeznaczonych
przede wszystkim dla kandydatów do chrztu:</p>

<p align="justify">Ta synteza wiary nie została ułożona według
ludzkich opinii, ale z całego Pisma świętego wybrano to, co
najważniejsze, aby podać w całości jedną naukę wiary. Jak
ziarno gorczycy zawiera w maleńkim nasionku wiele gałęzi, tak
samo streszczenie wiary zamyka w kilku słowach całe poznanie
prawdziwej pobożności zawartej w Starym i Nowym Testamencie</font>
<a href="przypisy/przypisy-2-wst.htm#209" target="_self"><sup><font color="red"><b>2</b></font></sup></a>.</p>

<p align="justify"><b class="par" id="187">187</b> Takie syntezy wiary nazywamy "wyznaniami
wiary", ponieważ streszczają wiarę wyznawaną przez
chrześcijanina. Nazywamy je również Credo, ponieważ zazwyczaj
zaczynają się od słów: "Wierzę". Nazywa się je
także "symbolami wiary".</p>

<p align="justify"><b class="par" id="188">188</b> Greckie słowo <i>symbolon</i>
oznaczało połowę przełamanego przedmiotu (na przykład
pieczęci), którą przedstawiano jako znak rozpoznawczy.
Przełamane części składano ze sobą, by sprawdzić
tożsamość tego, kto przyniósł drugą połowę. Symbol wiary
jest więc znakiem rozpoznawczym oraz znakiem jedności między
wierzącymi. Symbolon oznacza także zbiór, kolekcję lub
streszczenie. Symbol wiary jest zbiorem podstawowych prawd wiary,
dlatego służy jako pierwszy i podstawowy punkt odniesienia dla
katechezy.</font></p>

<p align="justify"><b class="par" id="189">189</b> Pierwsze "wyznanie wiary" składa się
przy chrzcie. "Symbol wiary" jest najpierw <i>symbolem
chrzcielnym</i>. Ponieważ chrzest jest udzielany "w imię
Ojca i Syna, i Ducha Świętego" (Mt 28, 19), prawdy wiary
wyznawane podczas chrztu są ułożone według ich odniesienia do
trzech Osób Trójcy Świętej.</p>

<p align="justify"><b class="par" id="190">190</b> Symbol jest więc podzielony na trzy części:
"Pierwsza jest poświęcona pierwszej Osobie Boskiej i
przedziwnemu dziełu stworzenia; następna drugiej Osobie Boskiej
i tajemnicy Odkupienia ludzi; ostatnia natomiast trzeciej Osobie
Boskiej, będącej źródłem i zasadą naszego
uświęcenia"
<a href="przypisy/przypisy-2-wst.htm#210" target="_self"><sup><font color="red"><b>3</b></font></sup></a>.
Te trzy części są "trzema
rozdziałami naszej pieczęci (chrzcielnej)"
<a href="przypisy/przypisy-2-wst.htm#211" target="_self"><sup><font color="red"><b>4</b></font></sup></a>.</p>

<p align="justify"><b class="par" id="191">191</b> "Każda z tych trzech części jest odrębna,
chociaż wszystkie są powiązane ze sobą. Zgodnie z
porównaniem często używanym przez Ojców Kościoła, nazywamy
je <i>artykułami.</i> Faktycznie, jak w naszych członkach są
różne stawy, które je wyodrębniają i dzielą, tak również
słusznie i poprawnie w <i>Credo</i> nazwano artykułami te
prawdy, w które szczególnie i w sposób odrębny mamy
wierzyć"
<a href="przypisy/przypisy-2-wst.htm#212" target="_self"><sup><font color="red"><b>5</b></font></sup></a>.
Według starożytnej tradycji, o której
świadczy już św. Ambroży, wymienia się zazwyczaj <i>dwanaście</i>
artykułów "Wyznania wiary", symbolizujących poprzez
liczbę Apostołów całość wiary apostolskiej
<a href="przypisy/przypisy-2-wst.htm#213" target="_self"><sup><font color="red"><b>6</b></font></sup></a>.</p>

<p align="justify"><b class="par" id="192">192</b> W ciągu wieków w odpowiedzi na potrzeby różnych
epok sformułowano wiele wyznań lub symboli wiary. Są to
symbole różnych Kościołów apostolskich i starożytnych
<a href="przypisy/przypisy-2-wst.htm#214" target="_self"><sup><font color="red"><b>7</b></font></sup></a>,
symbol <i>Quicumque</i>
<a href="przypisy/przypisy-2-wst.htm#215" target="_self"><sup><font color="red"><b>8</b></font></sup></a>,
nazywany symbolem św. Atanazego, wyznania wiary niektórych synodów i soborów (Toledańskiego
<a href="przypisy/przypisy-2-wst.htm#216" target="_self"><sup><font color="red"><b>9</b></font></sup></a>,
Laterańskiego
<a href="przypisy/przypisy-2-wst.htm#217" target="_self"><sup><font color="red"><b>10</b></font></sup></a>,
Lyońskiego
<a href="przypisy/przypisy-2-wst.htm#218" target="_self"><sup><font color="red"><b>11</b></font></sup></a>,
Trydenckiego
<a href="przypisy/przypisy-2-wst.htm#219" target="_self"><sup><font color="red"><b>12</b></font></sup></a>)
lub niektórych
papieży, jak <i>Fides Damasi</i>
<a href="przypisy/przypisy-2-wst.htm#220" target="_self"><sup><font color="red"><b>13</b></font></sup></a>
czy <i>Wyznanie wiary Ludu Bożego</i> Pawła VI (1968).</p>

<p align="justify"><b class="par" id="193">193</b> Żaden z symboli powstałych w kolejnych etapach
życia Kościoła nie może być traktowany jako przestarzały i
zbędny. Pomagają nam one zrozumieć i pogłębić dzisiaj
wiarę wyznawaną od początku przez różne kompendia prawd
wiary, jakie opracowano. Wśród wszystkich symboli wiary dwa
zajmują szczególne miejsce w życiu Kościoła:</p>

<p align="justify"><b class="par" id="194">194</b><i> Symbol Apostolski</i> został nazwany w ten
sposób, ponieważ słusznie jest uważany za wierne streszczenie
wiary Apostołów. Jest to starożytny symbol chrzcielny
Kościoła rzymskiego. Jego wielki autorytet wynika z faktu, że
"jest on symbolem, którego strzeże Kościół rzymski,
Kościół, gdzie miał siedzibę Piotr, pierwszy z Apostołów,
i dokąd przyniósł wyrażenie wspólnej wiary"
<a href="przypisy/przypisy-2-wst.htm#221" target="_self"><sup><font color="red"><b>14</b></font></sup></a>.</p>

<p align="justify"><b class="par" id="195">195</b> <i>Symbol Nicejsko-Konstantynopolitański </i>czerpie
wielki autorytet stąd, że jest owocem dwóch pierwszych
soborów powszechnych (325 i 381r.). Także dzisiaj jest wspólny
wszystkim wielkim Kościołom Wschodu i Zachodu.</p>

<p align="justify"><b class="par" id="196">196</b> Nasz wykład wiary zostanie oparty na <i>Symbolu
Apostolskim</i>, który w pewnym sensie stanowi "najstarszy
katechizm rzymski". Wykład będzie jednak uzupełniony
przez liczne odniesienia do <i>Symbolu
Nicejsko-Konstantynopolitańskiego</i>, często bardziej
bezpośredniego i szczegółowego.</p>

<p align="justify"><b class="par" id="197">197</b> Jak w dniu naszego chrztu, gdy całe nasze życie
zostało powierzone "nakazom tej nauki" (Rz 6, 17),
przyjmijmy Symbol naszej wiary, która daje życie. Odmawiać z
wiarą Credo, to znaczy wchodzić w komunię z Bogiem Ojcem,
Synem i Duchem Świętym, a także z całym Kościołem, który
przekazuje nam wiarę i w którym wierzymy.</p>

<p align="justify">Symbol ten jest pieczęcią duchową, jest
rozważaniem naszego serca i zawsze obecną obroną; z całą
pewnością jest skarbem naszej duszy</font>
<a href="przypisy/przypisy-2-wst.htm#222" target="_self"><sup><font color="red"><b>15</b></font></sup></a>.</p>


<input type="button" class="btn-lg" onclick="location.href='kkkI-2-1.htm';" value="Kolejny rozdział" />
<input type="button" class="btn-lg" onclick="location.href='../index.html';" value="Strona główna" /><br><br>


</body><!-- Mirrored from www.katechizm.diecezja.elk.pl/kkkI-2wst.htm by HTTrack Website Copier/3.x [XR&CO'2007], Mon, 11 Jun 2007 10:53:21 GMT --></html>