<html><!-- Mirrored from www.katechizm.diecezja.elk.pl/kkkI-1-3.htm by HTTrack Website Copier/3.x [XR&CO'2007], Mon, 11 Jun 2007 10:53:20 GMT --><head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width, initial-scale=1">
<link rel="stylesheet" href="http://maxcdn.bootstrapcdn.com/bootstrap/3.3.5/css/bootstrap.min.css">
<link rel="stylesheet" href="http://code.jquery.com/mobile/1.4.5/jquery.mobile-1.4.5.min.css" />
<script src="http://code.jquery.com/jquery-1.11.1.min.js"></script>
<script src="http://code.jquery.com/mobile/1.4.5/jquery.mobile-1.4.5.min.js"></script>
<script src="http://maxcdn.bootstrapcdn.com/bootstrap/3.3.5/js/bootstrap.min.js"></script>
<link rel="stylesheet" type="text/css" href="../css/index.css"></script>
<script type="text/javascript" src="../js/index.js"></script>


</head>
<body onload="dosekcji()">

<div class="stuck">
<center>
 <b>Rozmiar tekstu  </b>
 <br>
 <input type="button" class="btn-lg" onclick="scale('+')" value="   +   "/><a>     </a><input type="button" class="btn-lg" onclick="scale('-')" value="   -   "/>
</center>
<br>
<br>
</div>

<div class="container">



<p align="center"><a name="o1kkkI-1-3"><b>Rozdział trzeci</b></a></p>

<p align="center"><b>CZŁOWIEK ODPOWIADA BOGU</b></p>

<p>

</font><a href="kkkI-1-3.htm#o1kkkI-1-3"><font >Wprowadzenie</font></a><font > (142-143)</font><br>
<font ><b>Artykuł 1</b>: </font><a href="kkkI-1-3.htm#o2kkkI-1-3"><font >Wierzę</font></a><font > (144-165)</font><b><br>
</b><font >I.</font><a href="kkkI-1-3.htm#o2kkkI-1-3"><font > Posłuszeństwo wiary</font></a><font >
(144-149)</font><b><br>
</b><font >- Abraham-"ojciec wszystkich
wierzących"</font><br>
<font >- Maryja-"Błogosławiona, która
uwierzyła"</font><br>
<font >II. </font><a href="kkkI-1-3.htm#o3kkkI-1-3"><font >"Wiem, komu uwierzyłem"</font></a><font > (150-152)</font><br>
<font >- Wierzyć w jednego Boga</font><br>
<font >- Wierzyć w Jezusa Chrystusa, Syna Bożego</font><br>
<font >- Wierzyć w Ducha Świętego</font><br>
<font >III. </font><a href="kkkI-1-3.htm#o4kkkI-1-3"><font >Charakterystyczne przymioty wiary</font></a><font > (153-165)</font><br>
<font >- Wiara jest łaską</font><br>
<font >- Wiara jest aktem ludzkim</font><br>
<font >- Wiara i rozum</font><br>
<font >- Wolność wiary</font><br>
<font >- Konieczność wiary</font><br>
<font >- Wytrwanie w wierze</font><br>
<font >- Wiara-początek życia wiecznego</font><br>
<font ><b>Artykuł 2</b>:</font><a href="kkkI-1-3.htm#o5kkkI-1-3"><font > Wierzymy</font></a><font > (166-184)<br>
</font><a href="kkkI-1-3.htm#o5kkkI-1-3"><font >Wprowadzenie
</font></a><font >(166-167)</font><br>
<font >I.</font><a href="kkkI-1-3.htm#o6kkkI-1-3"><font > "Wejrzyj, Panie, na wiarę Twojego
Kościoła"</font></a><font > (168-169)</font><br>
<font >II. </font><a href="kkkI-1-3.htm#o7kkkI-1-3"><font >Język wiary</font></a><font > (170-171)</font><br>
<font >III.</font><a href="kkkI-1-3.htm#o8kkkI-1-3"><font > Jedna wiara </font></a><font >(172-175)</font><br>
<a href="kkkI-1-3.htm#o9kkkI-1-3"><font ><i>W skrócie</i></font></a><a href="kkkI-1-3.htm#o9kkkI-1-3"><font > </font></a><font >(176-184)</font><i><br>
</i><a href="kkkI-1-3.htm#o10kkkI-1-3"><font ><b>Wyznanie
wiary</b></font></a></p>

</p>

<p align="justify"><b class="par" id="142">142</b> <i>Przez swoje Objawienie</i> "Bóg
niewidzialny w nadmiarze swej miłości zwraca się do ludzi jak
do przyjaciół i obcuje z nimi, by ich zaprosić do wspólnoty z
sobą i przyjąć ich do niej"
<a href="przypisy/przypisy-1-3.htm#156" target="_self"><sup><font color="red"><b>1</b></font></sup></a>.
Adekwatną odpowiedzią na to zaproszenie jest wiara. </p>

<p align="justify"><b class="par" id="143">143</b><i> Przez wiarę</i> człowiek poddaje Bogu
całkowicie swój rozum i swoją wolę. Całą swoją istotą
człowiek wyraża przyzwolenie Bogu Objawicielowi
<a href="przypisy/przypisy-1-3.htm#157" target="_self"><sup><font color="red"><b>2</b></font></sup></a>.
Pismo święte nazywa odpowiedź człowieka objawiającemu się Bogu
"posłuszeństwem wiary"
<a href="przypisy/przypisy-1-3.htm#158" target="_self"><sup><font color="red"><b>3</b></font></sup></a>.</p>

<p align="center"><br>
<a name="o2kkkI-1-3"><b>Artykuł pierwszy</b></a></p>

<p align="center"><b>WIERZĘ </b></p>

<p align="justify"><a><b>I. Posłuszeństwo wiary</b></a></p>

<p align="justify"><b class="par" id="144">144</b> Być posłusznym (<i>ob-audire</i>) w
wierze oznacza poddać się w sposób wolny usłyszanemu słowu,
ponieważ jego prawda została zagwarantowana przez Boga, który
jest samą Prawdą. Wzorem tego posłuszeństwa, proponowanym nam
przez Pismo święte, jest Abraham. Dziewica Maryja jest jego
najdoskonalszym urzeczywistnieniem.</p>

<p align="justify"><b class="nagl">Abraham - "ojciec wszystkich wierzących"</b></p>

<p align="justify"><b class="par" id="145">145</b> List do Hebrajczyków, głosząc wielką pochwałę
wiary przodków, podkreśla w sposób szczególny wiarę
Abrahama: "Przez wiarę ten, którego nazwano Abrahamem,<i>
usłuchał (okazał posłuszeństwo) </i>wezwania Bożego, by
wyruszyć do ziemi, którą miał objąć w posiadanie. Wyszedł,
nie wiedząc, dokąd idzie" (Hbr 11, 8)
<a href="przypisy/przypisy-1-3.htm#159" target="_self"><sup><font color="red"><b>4</b></font></sup></a>.
Przez wiarę żył jak "cudzoziemiec" i "pielgrzym" w Ziemi
Obiecanej
<a href="przypisy/przypisy-1-3.htm#160" target="_self"><sup><font color="red"><b>5</b></font></sup></a>.
Przez wiarę Sara otrzymała moc poczęcia syna
obietnicy. A w końcu przez wiarę Abraham złożył w ofierze
swego jedynego syna
<a href="przypisy/przypisy-1-3.htm#161" target="_self"><sup><font color="red"><b>6</b></font></sup></a>.</p>

<p align="justify"><b class="par" id="146">146</b> Abraham urzeczywistnia w ten sposób definicję
wiary zawartą w Liście do Hebrajczyków: "Wiara... jest
poręką tych dóbr, których się spodziewamy, dowodem tych
rzeczywistości, których nie widzimy" (Hbr 11, 1).
"Uwierzył Abraham Bogu i zostało mu to poczytane za
sprawiedliwość" (Rz 4, 3)
<a href="przypisy/przypisy-1-3.htm#162" target="_self"><sup><font color="red"><b>7</b></font></sup></a>.
Dzięki tej "mocnej wierze" (Rz 4, 20) Abraham stał się "ojcem wszystkich
tych, którzy... wierzą" (Rz 4, 11. 18)
<a href="przypisy/przypisy-1-3.htm#163" target="_self"><sup><font color="red"><b>8</b></font></sup></a>.</p>

<p align="justify"><b class="par" id="147">147</b> Stary Testament jest bogaty w świadectwa takiej
wiary. List do Hebrajczyków głosi pochwałę przykładu wiary
przodków, którzy "dzięki niej... otrzymali
świadectwo" (Hbr 11, 2). Jednak "Bóg... nam lepszy
los zgotował", dał nam łaskę wiary w Jego Syna Jezusa,
"który nam w wierze przewodzi i ją wydoskonala" (Hbr
11, 40; 12, 2).</p>

<p align="justify"><b class="nagl">Maryja - "Błogosławiona, która uwierzyła"</b></p>

<p align="justify"><b class="par" id="148">148</b> Dziewica Maryja urzeczywistnia w sposób
najdoskonalszy posłuszeństwo wiary. W wierze przyjmuje Ona
zapowiedź i obietnicę przyniesioną przez anioła Gabriela,
wierząc, że "dla Boga... nie ma nic niemożliwego"
(Łk 1, 37)
<a href="przypisy/przypisy-1-3.htm#164" target="_self"><sup><font color="red"><b>9</b></font></sup></a>,
i dając swoje przyzwolenie: "Oto ja
służebnica Pańska, niech mi się stanie według twego
słowa!" (Łk 1, 38). Elżbieta pozdrawia Ją:
"Błogosławiona jesteś, któraś uwierzyła, że spełnią
się słowa powiedziane Ci od Pana" (Łk 1, 45). Z powodu
tej wiary wszystkie pokolenia będą Ją nazywały
błogosławioną
<a href="przypisy/przypisy-1-3.htm#165" target="_self"><sup><font color="red"><b>10</b></font></sup></a>.</p>

<p align="justify"><b class="par" id="149">149</b> Przez całe Jej życie, aż do ostatniej próby
<a href="przypisy/przypisy-1-3.htm#166" target="_self"><sup><font color="red"><b>11</b></font></sup></a>,
gdy Jezus, Jej Syn, umierał na krzyżu, nie zachwiała się
wiara Maryi. Maryja nie przestała wierzyć "w wypełnienie
się" słowa Bożego. Dlatego Kościół czci w Maryi
najczystsze wypełnienie wiary.</p>

<p align="justify"><a name="o3kkkI-1-3"><b>II. "Wiem, komu uwierzyłem"
(2 Tm 1, 12)</b></a></p>

<p align="justify"><b class="nagl">Wierzyć w jednego Boga</b></p>

<p align="justify"><b class="par" id="150">150</b> Wiara jest najpierw <i>osobowym przylgnięciem</i>
człowieka do Boga; równocześnie i w sposób nierozdzielny jest
ona <i>dobrowolnym uznaniem całej prawdy, którą Bóg objawił.</i>
Jako osobowe przylgnięcie człowieka do Boga i uznanie prawdy,
którą On objawił, wiara chrześcijańska różni się od wiary
w osobę ludzką. Jest więc słuszne i dobre powierzyć się
całkowicie Bogu i wierzyć w sposób absolutny w to, co On
mówi. Byłoby rzeczą daremną i fałszywą pokładać taką
wiarę w stworzeniu
<a href="przypisy/przypisy-1-3.htm#167" target="_self"><sup><font color="red"><b>12</b></font></sup></a>. </p>

<p align="justify"><b class="nagl">Wierzyć w Jezusa Chrystusa, Syna Bożego</b></p>

<p align="justify"><b class="par" id="151">151</b> Dla chrześcijanina wiara w Boga jest nieodłączna
od wiary w Tego, którego On posłał, "Jego umiłowanego
Syna", w którym całkowicie sobie upodobał
<a href="przypisy/przypisy-1-3.htm#168" target="_self"><sup><font color="red"><b>13</b></font></sup></a>;
Bóg polecił nam, aby Go słuchać
<a href="przypisy/przypisy-1-3.htm#169" target="_self"><sup><font color="red"><b>14</b></font></sup></a>.
Sam Pan mówi do swoich uczniów: "Wierzycie w Boga? I we Mnie wierzcie!" (J
14, 1). Możemy wierzyć w Jezusa Chrystusa, ponieważ On jest
samym Bogiem, Słowem, które stało się ciałem: "Boga
nikt nigdy nie widział, Ten Jednorodzony Bóg, który jest w
łonie Ojca, o Nim pouczył" (J 1,18). Ponieważ On
"widział Ojca" (J 6, 46), On sam Go zna i może Go
objawić
<a href="przypisy/przypisy-1-3.htm#170" target="_self"><sup><font color="red"><b>15</b></font></sup></a>.</p>

<p align="justify"><b class="nagl">Wierzyć w Ducha Świętego</b></p>

<p align="justify"><b class="par" id="152">152</b> Nie można wierzyć w Jezusa Chrystusa, nie mając 
udziału w Jego Duchu. To właśnie Duch Święty objawia ludziom, kim jest Jezus. 
Rzeczywiście, nikt "nie może powiedzieć bez pomocy Ducha Świętego:
<font face="Times New Roman">&#171;</font>Panem jest Jezus<font face="Times New Roman">&#187;</font>"
(1 Kor 12, 3). "Duch przenika wszystko, nawet głębokości
Boga samego... i tego, co Boskie, nie zna nikt, tylko Duch
Boży" (1 Kor 2, 10-11). Jedynie sam Bóg zna w pełni Boga.
Wierzymy w Ducha Świętego, ponieważ jest Bogiem.</p>

<p align="justify"><i>Kościół nie przestaje wyznawać swojej wiary w jednego
Boga, Ojca, Syna i Ducha Świętego.</i></p>

<p align="justify"><a name="o4kkkI-1-3"><b>III. Charakterystyczne przymioty wiary</b></a></p>

<p align="justify"><b class="nagl">Wiara jest łaską</b></p>

<p align="justify"><b class="par" id="153">153</b> Gdy św. Piotr wyznaje, że Jezus jest Chrystusem,
Synem Boga żywego, Jezus mówi do niego, że nie objawiły mu
tego "ciało i krew, lecz Ojciec... który jest w
niebie" (Mt 16, 17)
<a href="przypisy/przypisy-1-3.htm#171" target="_self"><sup><font color="red"><b>16</b></font></sup></a>. 
Wiara jest darem Bożym, cnotą nadprzyrodzoną wlaną przez Niego. "By móc okazać 
taką wiarę, trzeba mieć łaskę Bożą uprzedzającą i wspomagającą oraz pomoce 
wewnętrzne Ducha Świętego, który by poruszał serca i do Boga zwracał, otwierał 
oczy rozumu i udzielał <font face="Times New Roman">&#171;</font>wszystkim słodyczy w
uznawaniu i dawaniu wiary prawdzie<font face="Times New Roman">&#187;</font>"
<a href="przypisy/przypisy-1-3.htm#172" target="_self"><sup><font color="red"><b>17</b></font></sup></a>.</p>

<p align="justify"><b class="nagl">Wiara jest aktem ludzkim</b></p>

<p align="justify"><b class="par" id="154">154</b> Wiara jest możliwa tylko dzięki łasce Bożej i
wewnętrznej pomocy Ducha Świętego. Niemniej jednak jest
prawdą, że wiara jest aktem autentycznie ludzkim. Okazanie
zaufania Bogu i przylgnięcie do prawd objawionych przez Niego
nie jest przeciwne ani wolności, ani rozumowi ludzkiemu. Już w
relacjach międzyludzkich nie jest przeciwna naszej godności
wiara w to, co inne osoby mówią nam o sobie i swoich
zamierzeniach, oraz zaufanie ich obietnicom (na przykład, gdy
mężczyzna i kobieta zawierają małżeństwo), aby wejść w
ten sposób we wzajemną komunię. Jeszcze mniej sprzeczne z
naszą godnością jest więc "okazanie przez wiarę
pełnego poddania naszego rozumu i naszej woli objawiającemu
się Bogu"
<a href="przypisy/przypisy-1-3.htm#173" target="_self"><sup><font color="red"><b>18</b></font></sup></a>
i wejście w ten sposób w wewnętrzną
komunię z Nim.</p>

<p align="justify"><b class="par" id="155">155</b> W wierze rozum i wola człowieka współdziałają
z łaską Bożą: <i>Credere est actus intellectus assentientis
veritati divinae ex imperio voluntatis a Deo motae per gratiam</i>
- "Wiara jest aktem rozumu, przekonanego o prawdzie Bożej z
nakazu woli, poruszonej łaską przez Boga"
<a href="przypisy/przypisy-1-3.htm#174" target="_self"><sup><font color="red"><b>19</b></font></sup></a>.</p>

<p align="justify"><b class="nagl">Wiara i rozum</b></p>

<p align="justify"><b class="par" id="156">156</b> <i>Racją</i> wiary nie jest fakt, że prawdy
objawione okazują się prawdziwe i zrozumiałe w świetle
naszego rozumu naturalnego. Wierzymy z powodu "autorytetu
samego objawiającego się Boga, który nie może ani sam się
mylić, ani nas mylić". "Aby jednak posłuszeństwo
naszej wiary było zgodne z rozumem, Bóg zechciał, by z
wewnętrznymi pomocami Ducha Świętego były połączone także
argumenty zewnętrzne Jego Objawienia"
<a href="przypisy/przypisy-1-3.htm#175" target="_self"><sup><font color="red"><b>20</b></font></sup></a>.
Tak więc cuda Chrystusa i świętych
<a href="przypisy/przypisy-1-3.htm#176" target="_self"><sup><font color="red"><b>21</b></font></sup></a>,
proroctwa, rozwój i świętość Kościoła, jego płodność i trwałość "są pewnymi
znakami Objawienia, dostosowanymi do umysłowości
wszystkich", są "racjami wiarygodności", które
pokazują, że "przyzwolenie wiary żadną miarą nie jest
ślepym dążeniem ducha"
<a href="przypisy/przypisy-1-3.htm#177" target="_self"><sup><font color="red"><b>22</b></font></sup></a>.</p>

<p align="justify"><b class="par" id="157">157</b> Wiara jest <i>pewna</i>, pewniejsza niż wszelkie
ludzkie poznanie, ponieważ opiera się na samym słowie Boga,
który nie może kłamać. Oczywiście, prawdy objawione mogą
wydawać się niejasne dla rozumu i doświadczenia ludzkiego, ale
"pewność, jaką daje światło Boże, jest większa niż
światło rozumu naturalnego"
<a href="przypisy/przypisy-1-3.htm#178" target="_self"><sup><font color="red"><b>23</b></font></sup></a>.
"Dziesięć tysięcy trudności nie powoduje jednej wątpliwości"
<a href="przypisy/przypisy-1-3.htm#179" target="_self"><sup><font color="red"><b>24</b></font></sup></a>.</p>

<p align="justify"><b class="par" id="158">158</b> "Wiara<i> szuka rozumienia</i>"
<a href="przypisy/przypisy-1-3.htm#180" target="_self"><sup><font color="red"><b>25</b></font></sup></a>:
jest charakterystyczne dla wiary, że wierzący pragnie lepszego
poznania Tego, w którym złożył swoją wiarę, i lepszego
zrozumienia tego, co On objawił; głębsze poznanie będzie
domagać się z kolei większej wiary, coraz bardziej
przenikniętej miłością. Łaska wiary otwiera "oczy
serca" (Ef 1, 18) na żywe rozumienie treści Objawienia,
czyli całości zamysłu Bożego i tajemnic wiary, ich związku
między sobą i z Chrystusem, który stanowi centrum Tajemnicy
objawionej. Aby "coraz głębsze było zrozumienie
Objawienia, tenże Duch Święty darami swymi wiarę stale
udoskonala"
<a href="przypisy/przypisy-1-3.htm#181" target="_self"><sup><font color="red"><b>26</b></font></sup></a>.
W ten sposób, według powiedzenia św.
Augustyna, "wierzę, aby rozumieć, i rozumiem, aby
głębiej wierzyć"
<a href="przypisy/przypisy-1-3.htm#182" target="_self"><sup><font color="red"><b>27</b></font></sup></a>.<br>
<br>
<b>159</b> <i>Wiara i nauka.</i> "Chociaż wiara przewyższa
rozum, to jednak nigdy nie może mieć miejsca rzeczywista
niezgodność między wiarą i rozumem. Ponieważ ten sam Bóg,
który objawia tajemnice i udziela wiary, złożył w ludzkim
duchu światło rozumu, nie może przeczyć sobie samemu ani
prawda nigdy nie może sprzeciwiać się prawdzie"
<a href="przypisy/przypisy-1-3.htm#183" target="_self"><sup><font color="red"><b>28</b></font></sup></a>.
"Dlatego badanie metodyczne we wszelkich dyscyplinach
naukowych, jeżeli tylko prowadzi się je w sposób prawdziwie
naukowy i z poszanowaniem norm moralnych, naprawdę nigdy nie
będzie się sprzeciwiać wierze, sprawy bowiem świeckie i
sprawy wiary wywodzą swój początek od tego samego Boga.
Owszem, kto pokornie i wytrwale usiłuje zbadać tajniki rzeczy,
prowadzony jest niejako, choć nieświadomie, ręką Boga, który
wszystko utrzymując, sprawia, że rzeczy są tym, czym
są"
<a href="przypisy/przypisy-1-3.htm#184" target="_self"><sup><font color="red"><b>29</b></font></sup></a>.</p>

<p align="justify"><b class="nagl">Wolność wiary</b></p>

<p align="justify"><b class="par" id="160">160 </b>Aby wiara miała charakter ludzki, "człowiek
powinien dobrowolnie odpowiedzieć Bogu wiarą; nikogo więc
wbrew jego woli nie wolno do przyjęcia wiary
przymuszać"
<a href="przypisy/przypisy-1-3.htm#185" target="_self"><sup><font color="red"><b>30</b></font></sup></a>.
"Bóg wzywa ludzi, aby Mu służyli w
Duchu i prawdzie; wezwanie takie wiąże ich w sumieniu, ale nie
zmusza... W najwyższym stopniu przejawiło się to w Jezusie
Chrystusie"
<a href="przypisy/przypisy-1-3.htm#186" target="_self"><sup><font color="red"><b>31</b></font></sup></a>.
Jezus wprawdzie wzywał do wiary i
nawrócenia, ale nikogo do tego nie zmuszał. "Dał
świadectwo prawdzie, ale zaprzeczającym nie chciał jej
narzucać siłą. Jego Królestwo... wzrasta miłością, przez
którą Chrystus wywyższony na krzyżu ludzi do siebie
pociągnął"
<a href="przypisy/przypisy-1-3.htm#187" target="_self"><sup><font color="red"><b>32</b></font></sup></a></p>

<p align="justify"><b class="nagl">Konieczność wiary</b></p>

<p align="justify"><b class="par" id="161">161</b> Wiara w Jezusa Chrystusa i w Tego, który Go
posłał dla naszego zbawienia, jest konieczna do zbawienia
<a href="przypisy/przypisy-1-3.htm#188" target="_self"><sup><font color="red"><b>33</b></font></sup></a>.
"Ponieważ <span lang="en"><font face="Times New Roman">&#171;</font></span>bez wiary... nie można podobać się
Bogu<span lang="en"><font face="Times New Roman">&#187;</font></span> (Hbr 11, 6) i dojść do udziału w Jego synostwie,
nikt nie może być bez niej usprawiedliwiony ani nie otrzyma
życia wiecznego, jeśli nie <span lang="en"><font face="Times New Roman">&#171;</font></span>wytrwa w niej do
końca<span lang="en"><font face="Times New Roman">&#187;</font></span> (Mt 10, 22; 24, 13)"
<a href="przypisy/przypisy-1-3.htm#189" target="_self"><sup><font color="red"><b>34</b></font></sup></a>.</p>

<p align="justify"><b class="nagl">Wytrwanie w wierze</b></p>

<p align="justify"><b class="par" id="162">162</b> Wiara jest darem danym człowiekowi przez Boga. Ten
nieoceniony dar możemy utracić. Św. Paweł ostrzega przed tym
Tymoteusza: Wystąp w dobrej walce, "mając wiarę i dobre
sumienie. Niektórzy odrzuciwszy je, ulegali rozbiciu w
wierze" (1 Tm 1,18-19). Aby żyć, wzrastać i wytrwać w
wierze aż do końca, musimy karmić ją słowem Bożym oraz
prosić Pana, aby przymnażał nam wiary
<a href="przypisy/przypisy-1-3.htm#190" target="_self"><sup><font color="red"><b>35</b></font></sup></a>;
powinna ona działać "przez miłość" (Ga 5, 6)
<a href="przypisy/przypisy-1-3.htm#191" target="_self"><sup><font color="red"><b>36</b></font></sup></a>,
być podtrzymywana przez nadzieję
<a href="przypisy/przypisy-1-3.htm#192" target="_self"><sup><font color="red"><b>37</b></font></sup></a>
i zakorzeniona w wierze Kościoła.</p>

<p align="justify"><b class="nagl">Wiara - początek życia wiecznego</b></p>

<p align="justify"><b class="par" id="163">163 </b>Wiara pozwala nam już w sposób uprzedzający
doznawać radości i światła wizji uszczęśliwiającej,
będącej celem naszej ziemskiej wędrówki. Zobaczymy wtedy Boga
"twarzą w twarz" (1 Kor 13, 12), "takim, jakim
jest" (1 J 3, 2). Wiara jest więc już początkiem życia
wiecznego:</p>

<p align="justify"><font >W chwili gdy kontemplujemy dobra zapowiadane
przez wiarę, jakby odbite w zwierciadle, to jakbyśmy już
posiadali te cudowne rzeczywistości, którymi, jak zapewnia nas
nasza wiara, kiedyś będziemy się radowali</font>
<a href="przypisy/przypisy-1-3.htm#193" target="_self"><sup><font color="red"><b>38</b></font></sup></a>.</p>

<p align="justify"><b class="par" id="164">164</b> Teraz jednak "według wiary, a nie dzięki
widzeniu postępujemy" (2 Kor 5, 7) i poznajemy Boga
"jakby w zwierciadle, niejasno... po części" (1 Kor
13,12). Wiara, która jest pełna światła dzięki Temu, w
którego wierzymy, często jest przeżywana w ciemności. Może
być wystawiona na próbę. Świat, w którym żyjemy, bardzo
często wydaje się daleki od tego, o czym zapewnia nas wiara.
Doświadczenia zła, cierpienia, niesprawiedliwości i śmierci
wydają się zaprzeczać Dobrej Nowinie; mogą one zachwiać
wiarą i stać się dla niej pokusą.</p>

<p align="justify"><b class="par" id="165">165</b> Powinniśmy wtedy zwrócić się do świadków
wiary: Abrahama, który "wbrew nadziei uwierzył
nadziei" (Rz 4, 18); Maryi Dziewicy, która w
"pielgrzymce wiary"
<a href="przypisy/przypisy-1-3.htm#194" target="_self"><sup><font color="red"><b>39</b></font></sup></a>
doświadczyła nawet "nocy wiary"
<a href="przypisy/przypisy-1-3.htm#195" target="_self"><sup><font color="red"><b>40</b></font></sup></a>,
uczestnicząc w cierpieniu Syna i nocy Jego grobu;
i tylu innych świadków wiary: "Mając dokoła siebie takie
mnóstwo świadków, odłożywszy wszelki ciężar, a przede
wszystkim grzech, który nas łatwo zwodzi, winniśmy wytrwale
biec w wyznaczonych nam zawodach. Patrzmy na Jezusa, który nam w
wierze przewodzi i ją wydoskonala" (Hbr 12,1-2).</p>

<p align="center"><a name="o5kkkI-1-3"><b>Artykuł drugi</b></a></p>

<p align="center"><b>WIERZYMY</b></p>

<p align="justify"><b class="par" id="166">166 </b>Wiara jest aktem osobowym, wolną odpowiedzią
człowieka na inicjatywę Boga, który się objawia. Wiara nie
jest jednak aktem wyizolowanym. Nikt nie może wierzyć sam, tak
jak nikt nie może żyć sam. Nikt nie dał wiary samemu sobie,
tak jak nikt nie dał sam sobie życia. Wierzący otrzymał
wiarę od innych, dlatego powinien ją przekazywać innym. Nasza
miłość do Jezusa i ludzi skłania nas do mówienia innym o
naszej wierze. Każdy wierzący jest jakby ogniwem w wielkim
łańcuchu wierzących. Nie mogę wierzyć, jeśli nie będzie
mnie prowadziła wiara innych, a przez moją wiarę przyczyniam
się do prowadzenia wiary innych.</p>

<p align="justify"><b class="par" id="167">167</b> "Wierzę"
<a href="przypisy/przypisy-1-3.htm#196" target="_self"><sup><font color="red"><b>41</b></font></sup></a> -
to wiara Kościoła wyznawana osobiście przez każdego wierzącego, przede wszystkim
w chwili chrztu. "Wierzymy"
<a href="przypisy/przypisy-1-3.htm#197" target="_self"><sup><font color="red"><b>42</b></font></sup></a> -
to wiara Kościoła wyznawana przez biskupów zgromadzonych na soborze lub, bardziej
ogólnie, przez zgromadzenie liturgiczne wierzących.
"Wierzę" - mówi także Kościół, nasza Matka,
który przez swoją wiarę odpowiada Bogu i który uczy nas
mówić: "Wierzę", "Wierzymy".</p>

<p align="justify"><a name="o6kkkI-1-3"><b>I. "Wejrzyj, Panie, na wiarę
Twojego Kościoła"</b></a></p>

<p align="justify"><b class="par" id="168">168</b> Kościół jest zatem tym, który wierzy pierwszy,
i w ten sposób prowadzi, karmi i podtrzymuje naszą wiarę. To
Kościół wyznaje wszędzie Pana (<i>Te per orbem terrarum
sancta confitetur Ecclesia</i> - "Ciebie po wszystkiej ziemi
wyznaje Kościół święty", śpiewamy w <i>Te Deum</i>), a
z nim i w nim także my dochodzimy do wyznania:
"Wierzę", "Wierzymy". To właśnie dzięki
Kościołowi przez chrzest otrzymujemy wiarę i nowe życie w
Chrystusie. W <i>Obrzędzie chrztu dorosłych</i> szafarz chrztu
pyta katechumena: "O co prosisz Kościół Boży?"
Odpowiedź: "O wiarę!" "Co ci daje wiara?" -
"Życie wieczne!"</p>

<p align="justify"><b class="par" id="169">169</b> Zbawienie pochodzi od samego Boga; ponieważ jednak
życie wiary otrzymujemy za pośrednictwem Kościoła, on jest
naszą Matką: "Wierzymy w Kościół jako Matkę naszych
nowych narodzin, a nie w Kościół jako sprawcę naszego
zbawienia"
<a href="przypisy/przypisy-1-3.htm#198" target="_self"><sup><font color="red"><b>43</b></font></sup></a>.
Ponieważ Kościół jest naszą Matką, jest także nauczycielem naszej wiary.</p>

<p align="justify"><a name="o7kkkI-1-3"><b>II. Język wiary</b></a></p>

<p align="justify"><b class="par" id="170">170</b> Wierzymy nie w formuły, ale w rzeczywistości,
które one wyrażają i których wiara pozwala nam
"dotknąć". "Akt (wiary) wierzącego nie odnosi
się do tego, co się wypowiada, ale do rzeczywistości
(wypowiadanej)"
<a href="przypisy/przypisy-1-3.htm#199" target="_self"><sup><font color="red"><b>44</b></font></sup></a>.
Zbliżamy się jednak do tych
rzeczywistości za pomocą formuł wiary. One pozwalają nam
wyrażać i przekazywać wiarę, celebrować ją we wspólnocie,
przyswajać ją sobie i coraz bardziej nią żyć.</p>

<p align="justify"><b class="par" id="171">171</b> Kościół, który jest "filarem i podporą
prawdy" (1 Tm 3, 15), zachowuje wiernie "wiarę raz
tylko przekazaną świętym" (Jud 3). To Kościół
zachowuje pamięć o słowach Chrystusa, to on przekazuje z
pokolenia na pokolenie wyznanie wiary Apostołów. Jak matka uczy
dzieci mówić, a przez to rozumieć i komunikować się, tak
Kościół, nasza Matka, uczy nas języka wiary, by wprowadzać
nas w rozumienie i życie wiary.</p>

<p align="justify"><a name="o8kkkI-1-3"><b>III. Jedna wiara</b></a></p>

<p align="justify"><b class="par" id="172">172</b> Od wieków, w bardzo wielu językach, kulturach,
ludach i narodach, Kościół nie przestaje wyznawać swojej
jedynej wiary otrzymanej od jednego Pana, przekazywanej przez
jeden chrzest, opartej na przekonaniu, że wszyscy ludzie mają
tylko jednego Boga i Ojca
<a href="przypisy/przypisy-1-3.htm#200" target="_self"><sup><font color="red"><b>45</b></font></sup></a>.
Św. Ireneusz z Lyonu, świadek tej wiary, tak pisze:</p>

<p align="justify"><b class="par" id="173">173</b> "Rzeczywiście, Kościół, chociaż
rozproszony po całym świecie, aż po krańce ziemi, otrzymawszy
od Apostołów i ich uczniów wiarę... zachowuje troskliwie to
przepowiadanie i tę wiarę, jakby mieszkał w jednym domu;
wierzy w nią w taki sam sposób, jakby miał jedną duszę i
jedno serce; przepowiada wiarę, uczy jej i przekazuje głosem
jednomyślnym, jakby miał jedne usta"
<a href="przypisy/przypisy-1-3.htm#201" target="_self"><sup><font color="red"><b>46</b></font></sup></a>.</p>

<p align="justify"><b class="par" id="174">174</b> "Chociaż na świecie są różne języki,
treść Tradycji jest jedna i ta sama. Ani Kościoły założone
w Germanii nie mają innej wiary czy innej Tradycji, ani
Kościoły, które są u Iberów, Celtów, na Wschodzie, w
Egipcie, Libii czy na środku świata. "
<a href="przypisy/przypisy-1-3.htm#202" target="_self"><sup><font color="red"><b>47</b></font></sup></a>
"Orędzie
Kościoła jest więc wiarygodne i pewne, ponieważ w nim ukazuje
się jedna droga zbawienia, wiodąca przez cały świat"
<a href="przypisy/przypisy-1-3.htm#203" target="_self"><sup><font color="red"><b>48</b></font></sup></a>.</p>

<p align="justify"><b class="par" id="175">175</b> "Tę wiarę, którą otrzymaliśmy od
Kościoła, zachowujemy troskliwie, ponieważ nieustannie, pod
działaniem Ducha Bożego, odmładza się ona jak cenny depozyt
zamknięty we wspaniałym naczyniu i odmładza naczynie, które
ją zawiera"
<a href="przypisy/przypisy-1-3.htm#204" target="_self"><sup><font color="red"><b>49</b></font></sup></a>.<br>
<b><i><br>
</i></b><a name="o9kkkI-1-3"><b><i>W skrócie</i></b></a></p>

<p align="justify"><b class="par" id="176">176</b> <i>Wiara jest osobowym przylgnięciem całego człowieka
do Boga, który się objawia. Obejmuje ona przylgnięcie rozumu i
woli do tego, co Bóg objawił o sobie przez swoje czyny i
słowa.</i></p>

<p align="justify"><b class="par" id="177">177</b><i> Wiara ma wiec podwójne odniesienie: do osoby i do
prawdy; akt wiary odnosi się do prawdy przez zaufanie osobie,
która o niej świadczy.</i></p>

<p align="justify"><b class="par" id="178">178</b> <i>Powinniśmy wierzyć nie w kogoś innego, jak tylko w
Boga: Ojca, Syna i Ducha Świętego.</i></p>

<p align="justify"><b class="par" id="179">179</b> <i>Wiara jest nadprzyrodzonym darem Bożym. Aby wierzyć,
człowiek potrzebuje wewnętrznych pomocy Ducha Świętego.</i></p>

<p align="justify"><b class="par" id="180">180 </b><i>Wiara jest aktem ludzkim, świadomym i wolnym,
który odpowiada godności osoby ludzkiej.</i></p>

<p align="justify"><b class="par" id="181">181<i> </i></b><i>Wiara jest aktem eklezjalnym.
Wiara Kościoła poprzedza, rodzi, prowadzi i karmi naszą
wiarę. Kościół jest Matką wszystkich wierzących. "Nie
może mieć Boga za Ojca, kto nie ma Kościoła za Matkę"</i>
<a href="przypisy/przypisy-1-3.htm#205" target="_self"><sup><font color="red"><b>50</b></font></sup></a>.</p>

<p align="justify"><b class="par" id="182">182</b><i> "Wierzymy we wszystko, co jest zawarte w
słowie Bożym, spisanym lub przekazanym, i co Kościół podaje
do wierzenia jako objawione przez Boga"</i>
<a href="przypisy/przypisy-1-3.htm#206" target="_self"><sup><font color="red"><b>51</b></font></sup></a>.</p>

<p align="justify"><b class="par" id="183">183</b> <i>Wiara jest konieczna do zbawienia. Potwierdza to
sam Pan: "Kto uwierzy i przyjmie chrzest, będzie zbawiony;
a kto nie uwierzy, będzie potępiony" (Mk 16,16).</i></p>

<p align="justify"><b class="par" id="184">184</b> <i>"Wiara jest przedsmakiem poznania, które
uczyni nas szczęśliwymi w przyszłym życiu"</i>
<a href="przypisy/przypisy-1-3.htm#207" target="_self"><sup><font color="red"><b>52</b></font></sup></a>.</p>

<p align="center"><b><br>
</b><a name="o10kkkI-1-3"><b>WYZNANIE WIARY</b></a></p>
<div align="center"><center>

<table border="1" >
    <tbody><tr>
        <td valign="top">
        <p align="justify"><font ><b>Symbol Apostolski</b></font></p></td>
        <td valign="top">
        <p align="justify"><font ><b>Symbol
        Nicejsko-Konstantynopolitański</b></font></p></td>
    </tr>
    <tr>
        <td valign="top">
        <p align="justify"><font >Wierzę w Boga,</font><br>
        <font >Ojca wszechmogącego,</font> <br>
        <font >Stworzyciela nieba i ziemi</font><br>
        <br>
        <br>
        <font >I w Jezusa Chrystusa,</font><br>
        <font >Syna Jego jedynego,</font><br>
        <font >Pana naszego,</font></p>
        <p align="justify"><br>
        <font ><br>
        </font></p>
        <p align="justify">&nbsp;</p>
        <p align="justify">&nbsp;</p>
        <p align="justify">&nbsp;</p>
        <p align="justify"><font >który się począł z Ducha
        Świętego,</font><br>
        <font >narodził się z Maryi Panny.</font><br>
        <br>
        <font >Umęczon pod Ponckim Piłatem,</font><br>
        <font >ukrzyżowan, umarł i pogrzebion.</font><br>
        <font >Zstąpił do piekieł.</font><br>
        <font >Trzeciego dnia zmartwychwstał,</font><br>
        <br>
        <font >Wstąpił na niebiosa,</font><br>
        <font >siedzi po prawicy Boga Ojca</font><br>
        <font >wszechmogącego.</font><br>
        <font >Stamtąd przyjdzie sądzić</font><br>
        <font >żywych i umarłych.</font><br>
        <br>
        <font >Wierzę w Ducha Świętego,</font><br>
        <br>
        <br>
        <br>
        <br>
        <br>
        <br>
        <font >święty Kościół powszechny,</font><br>
        <font >świętych obcowanie,</font><br>
        <br>
        <font >grzechów odpuszczenie,</font><br>
        <font >ciała zmartwychwstanie,</font><br>
        <font >żywot wieczny.</font><br>
        <font >Amen.</font></p>
        </td>
        <td valign="top">
        <p align="justify"><font >Wierzę w jednego Boga,</font><br>
        <font >Ojca wszechmogącego,</font> <br>
        <font >Stworzyciela nieba i ziemi,</font><br>
        <font >wszystkich rzeczy widzialnych</font> <br>
        <font >i niewidzialnych.</font><br>
        <font >I w jednego Pana Jezusa Chrystusa,</font> <br>
        <font >Syna Bożego Jednorodzonego,</font><br>
        <font >który z Ojca jest zrodzony</font> <br>
        <font >przed wszystkimi wiekami.</font><br>
        <font >Bóg z Boga,</font> <br>
        <font >Światłość ze Światłości,</font><br>
        <font >Bóg prawdziwy z Boga prawdziwego.</font> <br>
        <font >Zrodzony, a nie stworzony,</font><br>
        <font >współistotny Ojcu,</font> <br>
        <font >a przez Niego wszystko się stało.</font><br>
        <font >On to dla nas ludzi</font> <br>
        <font >i dla naszego zbawienia</font><br>
        <font >zstąpił z nieba.</font> <br>
        <font >I za sprawą Ducha Świętego</font><br>
        <font >przyjął ciało z Maryi Dziewicy</font> <br>
        <font >i stał się człowiekiem.</font><br>
        <font >Ukrzyżowany również za nas</font> <br>
        <font >pod Poncjuszem Piłatem</font><br>
        <font >został umęczony i pogrzebany.</font> <br>
        <font >I zmartwychwstał trzeciego dnia,</font><br>
        <font >jak oznajmia Pismo.</font> <br>
        <font >I wstąpił do nieba;</font><br>
        <font >siedzi po prawicy Ojca.</font> <br>
        <font >I powtórnie przyjdzie w chwale</font><br>
        <font >sądzić żywych i umarłych,</font> <br>
        <font >a królestwu Jego nie będzie końca.</font><br>
        <font >Wierzę w Ducha Świętego,</font> <br>
        <font >Pana i Ożywiciela,</font><br>
        <font >który od Ojca i Syna pochodzi.</font> <br>
        <font >Który z Ojcem i Synem</font><br>
        <font >wspólnie odbiera uwielbienie</font> <br>
        <font >i chwałę;</font><br>
        <font >który mówił przez Proroków.</font> <br>
        <font >Wierzę w jeden, święty, powszechny</font><br>
        <font >i apostolski Kościół.</font> <br>
        <font >Wyznaję jeden chrzest</font><br>
        <font >na odpuszczenie grzechów.</font> <br>
        <font >I oczekuję wskrzeszenia umarłych.</font><br>
        <font >I życia wiecznego w przyszłym świecie.</font>
        <br>
        <font >Amen.</font></p></td>
    </tr>
</tbody></table>
</center></div>

<p align="justify">&nbsp;</p>



<input type="button" class="btn-lg" onclick="location.href='kkkI-2wst.htm';" value="Kolejny rozdział" />
<input type="button" class="btn-lg" onclick="location.href='../index.html';" value="Strona główna" /><br><br>

</div>

</body><!-- Mirrored from www.katechizm.diecezja.elk.pl/kkkI-1-3.htm by HTTrack Website Copier/3.x [XR&CO'2007], Mon, 11 Jun 2007 10:53:20 GMT --></html>