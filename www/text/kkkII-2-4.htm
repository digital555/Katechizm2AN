<html><!-- Mirrored from www.katechizm.diecezja.elk.pl/kkkII-2-4.htm by HTTrack Website Copier/3.x [XR&CO'2007], Mon, 11 Jun 2007 10:53:25 GMT --><head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width, initial-scale=1">
<link rel="stylesheet" href="http://maxcdn.bootstrapcdn.com/bootstrap/3.3.5/css/bootstrap.min.css">
<link rel="stylesheet" href="http://code.jquery.com/mobile/1.4.5/jquery.mobile-1.4.5.min.css" />
<script src="http://code.jquery.com/jquery-1.11.1.min.js"></script>
<script src="http://code.jquery.com/mobile/1.4.5/jquery.mobile-1.4.5.min.js"></script>
<script src="http://maxcdn.bootstrapcdn.com/bootstrap/3.3.5/js/bootstrap.min.js"></script>
<link rel="stylesheet" type="text/css" href="../css/index.css"></script>
<script type="text/javascript" src="../js/index.js"></script>


</head>
<body onload="dosekcji()">

<div class="stuck">
<center>
 <b>Rozmiar tekstu  </b>
 <br>
 <input type="button" class="btn-lg" onclick="scale('+')" value="   +   "/><a>     </a><input type="button" class="btn-lg" onclick="scale('-')" value="   -   "/>
</center>
<br>
<br>
</div>

<div class="container">




<p align="center"><a name="o1kkkII-2-4"><b>Rozdział czwarty</b></a></p>

<p align="center"><b>INNE CELEBRACJE LITURGICZNE</b></p>

<p>

<b>Artykuł 1:</b> </font><a href="kkkII-2-4.htm#o2kkkII-2-4">Sakramentalia</font></a> (1667-1679)<br>
- Wprowadzenie (1667)<br>
- Cechy charakterystyczne sakramentaliów (1608-1670)<br>
- Różnorodne formy sakramentaliów (1671-1673)<br>
- Religijność ludowa (1674-1676)<br>
</font><a href="kkkII-2-4.htm#o3kkkII-2-4"><i>W
skrócie</i></font></a><a href="http://www.katechizm.diecezja.elk.pl/o2kkkII-2-4"> </font></a>(1677-1679))<br>
<b>Artykuł 2:</b> </font><a href="kkkII-2-4.htm#o4kkkII-2-4">Pogrzeb chrześcijański</font></a>
(1680-1690)<br>
</font><a href="kkkII-2-4.htm#o4kkkII-2-4">Wprowadzenie</font></a> (1680)<br>
I. </font><a href="kkkII-2-4.htm#o5kkkII-2-4">Ostatnia
Pascha chrześcijanina </font></a>(1681-1683)<br>
II.</font><a href="kkkII-2-4.htm#o6kkkII-2-4">
Celebracja pogrzebu</font></a> (1684-1690)</font></p>

</p>

<p align="center"><a name="o2kkkII-2-4"><b>Artykuł pierwszy</b></a></p>

<p align="center"><b>SAKRAMENTALIA</b></p>

<p align="justify"><b class="par" id="1667">1667</b> "Święta Matka Kościół ustanowił
sakramentalia. Są to znaki święte, które z pewnym
podobieństwem do sakramentów oznaczają skutki, przede
wszystkim duchowe, a osiągają je przez modlitwę Kościoła.
Przygotowują one ludzi do przyjęcia głównego skutku
sakramentów i uświęcają różne okoliczności życia"
<a href="przypisy/przypisyII-2-4.htm#2396" target="_self"><sup><font color="red"><b>1</b></font></sup></a>

.</p>

<p align="justify"><b class="nagl">Cechy charakterystyczne sakramentaliów</b></p>

<p align="justify"><b class="par" id="1668">1668</b> Sakramentalia zostały ustanowione przez
Kościół dla uświęcenia pewnych posług w Kościele, pewnych
stanów życia, najrozmaitszych okoliczności życia
chrześcijańskiego, a także użytkowania rzeczy potrzebnych
człowiekowi. Według decyzji duszpasterskich biskupów
sakramentalia mogą dotyczyć potrzeb, kultury i historii ludu
chrześcijańskiego określonego regionu i epoki. Zawierają one
zawsze modlitwę, której często towarzyszy jakiś określony
znak, jak włożenie ręki, znak krzyża, pokropienie wodą
święconą (znak przypominający chrzest).</p>

<p align="justify"><b class="par" id="1669">1669</b> Sakramentalia wynikają z kapłaństwa
chrzcielnego; każdy ochrzczony jest powołany do tego, by być
"błogosławieństwem"
<a href="przypisy/przypisyII-2-4.htm#2397" target="_self"><sup><font color="red"><b>2</b></font></sup></a>

i by błogosławić
<a href="przypisy/przypisyII-2-4.htm#2398" target="_self"><sup><font color="red"><b>3</b></font></sup></a>

. Dlatego
świeccy mogą przewodniczyć pewnym błogosławieństwom
<a href="przypisy/przypisyII-2-4.htm#2399" target="_self"><sup><font color="red"><b>4</b></font></sup></a>

. Im bardziej jakieś błogosławieństwo dotyczy życia eklezjalnego
i sakramentalnego, tym bardziej jego udzielanie jest zastrzeżone
dla wyświęconych do posługi (biskupów, prezbiterów lub
diakonów)
<a href="przypisy/przypisyII-2-4.htm#2400" target="_self"><sup><font color="red"><b>5</b></font></sup></a>

.</p>

<p align="justify"><b class="par" id="1670">1670 </b>Sakramentalia nie udzielają łaski Ducha
Świętego na sposób sakramentów, lecz przez modlitwę
Kościoła uzdalniają do przyjęcia łaski i dysponują do
współpracy z nią. "Prawie każde wydarzenie życia
odpowiednio usposobionych wiernych zostaje uświęcone przez
łaskę wypływającą z Paschalnego Misterium Męki, Śmierci i
Zmartwychwstania Chrystusa, z którego czerpią swoją moc
wszystkie sakramenty i sakramentalia; w ten sposób niemal każde
godziwe użycie rzeczy materialnych może zostać skierowane do
uświęcenia człowieka i uwielbienia Boga"
<a href="przypisy/przypisyII-2-4.htm#2401" target="_self"><sup><font color="red"><b>6</b></font></sup></a>

.</p>

<p align="justify"><b class="nagl">Różnorodne formy sakramentaliów</b></p>

<p align="justify"><b class="par" id="1671">1671</b> Wśród sakramentaliów znajdują
się najpierw <i>błogosławieństwa</i> (osób, posiłków,
przedmiotów, miejsc). Każde błogosławieństwo jest
uwielbieniem Boga i modlitwą o Jego dary. W Chrystusie
chrześcijanie są błogosławieni przez Boga Ojca "wszelkim
błogosławieństwem duchowym" (Ef 1, 3). Dlatego Kościół
udziela błogosławieństwa, wzywają imienia Jezusa i czyniąc
zazwyczaj święty znak krzyża Chrystusa.</font></p>

<p align="justify"><a name="p1672kkkII-2-4"><b>1672</b></a> Niektóre
błogosławieństwa mają charakter trwały; ich skutkiem jest <i>poświęcenie</i>
pewnych osób Bogu oraz zastrzeżenie pewnych przedmiotów i
miejsc do użytku liturgicznego. Wśród błogosławieństw osób
- których nie należy mylić ze święceniami sakramentalnymi -
znajduje się błogosławieństwo opata lub ksieni klasztoru,
konsekracja dziewic </font><font color="#008000" ><u>i
wdów</u></font>, obrzęd profesji zakonnej i
błogosławieństwo dla pełnienia pewnych posług w Kościele
(lektorów, akolitów, katechetów itp.). Jako przykład
błogosławieństwa dotyczącego przedmiotów można wymienić
poświęcenie kościoła lub ołtarza, błogosławieństwo
świętych olejów, naczyń i szat liturgicznych, dzwonów itp.</font></p>

<p align="justify"><b class="par" id="1673">1673</b> Gdy Kościół publicznie i na mocy
swojej władzy prosi w imię Jezusa Chrystusa, by jakaś osoba
lub przedmiot były strzeżone od napaści Złego i wolne od jego
panowania, mówimy o <i>egzorcyzmach</i>. Praktykował je Jezus</font>
<a href="przypisy/przypisyII-2-4.htm#2402" target="_self"><sup><font color="red"><b>7</b></font></sup></a>

, a Kościół od Niego przyjmuje władzę i obowiązek
wypowiadania egzorcyzmów</font>
<a href="przypisy/przypisyII-2-4.htm#2403" target="_self"><sup><font color="red"><b>8</b></font></sup></a>

. W prostej formie egzorcyzmy
występują podczas celebracji chrztu. Egzorcyzmy uroczyste,
nazywane "wielkimi", mogą być wypowiadane tylko przez
prezbitera i za zezwoleniem biskupa. Egzorcyzmy należy
traktować bardzo roztropnie, przestrzegając ściśle ustalonych
przez Kościół norm. Egzorcyzmy mają na celu wypędzenie
złych duchów lub uwolnienie od ich demonicznego wpływu, mocą
duchowej władzy, jaką Jezus powierzył Kościołowi. Czymś
zupełnie innym jest choroba, zwłaszcza psychiczna, której
leczenie wymaga wiedzy medycznej. Przed podjęciem egzorcyzmów
należy więc upewnić się, że istotnie chodzi o obecność
Złego, a nie o chorobę</font>
<a href="przypisy/przypisyII-2-4.htm#2404" target="_self"><sup><font color="red"><b>9</b></font></sup></a>

.</p>

<p align="justify"><b class="nagl">Religijność ludowa</b></p>

<p align="justify"><b class="par" id="1674">1674</b> Poza liturgią sakramentów i sakramentaliów
katecheza powinna brać pod uwagę formy pobożności wiernych i
religijności ludowej. Zmysł religijny ludu chrześcijańskiego
zawsze znajdował wyraz w różnorodnych formach pobożności,
które otaczały życie sakramentalne Kościoła. Są to: cześć
oddawana relikwiom, nawiedzanie sanktuariów, pielgrzymki,
procesje, droga krzyżowa, tańce religijne, różaniec,
medaliki
<a href="przypisy/przypisyII-2-4.htm#2405" target="_self"><sup><font color="red"><b>10</b></font></sup></a>
itp.</p>

<p align="justify"><b class="par" id="1675">1675</b> Te formy pobożności są
kontynuacją życia liturgicznego Kościoła, ale go nie
zastępują: "Należy (je) tak uporządkować, aby zgadzały
się z liturgią, z niej poniekąd wypływały i do niej wiernych
prowadziły, ponieważ ona ze swej natury znacznie je
przewyższa"</font>
<a href="przypisy/przypisyII-2-4.htm#2406" target="_self"><sup><font color="red"><b>11</b></font></sup></a>
.</p>

<p align="justify"><b class="par" id="1676">1676</b> Konieczne jest rozeznanie
duszpasterskie, by podtrzymywać i wspierać religijność
ludową, a w razie potrzeby oczyszczać i pogłębiać zmysł
religijny, z którego wyrastają te formy pobożności, oraz
kierować je do głębszego poznawania misterium Chrystusa.
Praktykowanie tych form pobożności podlega trosce i osądowi
biskupów oraz ogólnym normom Kościoła</font>
<a href="przypisy/przypisyII-2-4.htm#2407" target="_self"><sup><font color="red"><b>12</b></font></sup></a>
.</p>

<p align="justify">Religijność ludowa w swej istocie jest
zbiorem wartości odpowiadających w duchu mądrości
chrześcijańskiej na podstawowe pytania egzystencjalne. Zdrowy
katolicki zmysł ludu odznacza się zdolnością tworzenia
syntezy egzystencjalnej. W ten sposób dochodzi do twórczego
połączenia elementu Boskiego i ludzkiego, Chrystusa i Maryi,
ducha i ciała, wspólnoty i instytucji, osoby i społeczności,
wiary i ojczyzny, rozumu i uczucia. Mądrość ta jest rodzajem
humanizmu chrześcijańskiego, który podkreśla z mocą
godność każdej osoby jako dziecka Bożego, odbudowuje
podstawowe braterstwo, uczy spotkania z naturą i zrozumienia,
czym jest praca, daje motywacje życia w radości i pogodzie
ducha, nawet wśród trudów życia. Mądrość ta jest dla ludu
podstawą rozeznania, ewangelicznym instynktem, który pozwala
spontanicznie ocenić, kiedy Ewangelia zajmuje w Kościele
pierwsze miejsce, a kiedy zanika jej treść i zagłuszają ją
inne sprawy</font>
<a href="przypisy/przypisyII-2-4.htm#2408" target="_self"><sup><font color="red"><b>13</b></font></sup></a>
.</p>

<p align="justify"><a name="o3kkkII-2-4"><b><i>W skrócie</i></b></a></p>

<p align="justify"><b class="par" id="1677">1677</b> <i>Sakramentaliami nazywa się święte znaki
ustanowione przez Kościół. Mają one na celu przygotowanie
ludzi do przyjęcia owocu sakramentów oraz uświęcanie
różnych okoliczności życia.</i></p>

<p align="justify"><b class="par" id="1678">1678</b> <i>Ważne miejsce wśród
sakramentaliów zajmują błogosławieństwa. Zawiera się w nich
uwielbienie Boga za Jego dzieła i dary, a równocześnie
modlitwa wstawiennicza Kościoła, by ludzie mogli używać
darów Bożych w duchu Ewangelii.</i></p>

<p align="justify"><b class="par" id="1679">1679</b> <i>Poza liturgią życie
chrześcijańskie jest podtrzymywane przez różne formy
pobożności ludowej, zakorzenione w rozmaitych kulturach.
Kościół popiera formy religijności ludowej, wyrażające
zmysł ewangeliczny i ludzką mądrość, wzbogacające życie
chrześcijańskie, ale równocześnie czuwa, by je rozświetlać
światłem wiary.</i></p>

<p align="center"><a name="o4kkkII-2-4"><b>Artykuł drugi</b></a></p>

<p align="center"><b>POGRZEB CHRZEŚCIJAŃSKI</b></p>

<p align="justify"><b class="par" id="1680">1680</b> Wszystkie sakramenty, a zwłaszcza sakramenty
wtajemniczenia chrześcijańskiego, miały na celu ostatnią
Paschę dziecka Bożego, która przez śmierć wprowadza je do
życia w Królestwie niebieskim. Wówczas spełnia się to, co
wyznajemy w wierze i nadziei: "Oczekuję wskrzeszenia
umarłych i życia wiecznego w przyszłym świecie"
<a href="przypisy/przypisyII-2-4.htm#2409" target="_self"><sup><font color="red"><b>14</b></font></sup></a>
.</p>

<p align="justify"><a name="o5kkkII-2-4"><b>I. Ostatnia Pascha chrześcijanina</b></a></p>

<p align="justify"><b class="par" id="1681">1681</b> Chrześcijański sens śmierci ukazuje się w
świetle <i>Misterium Paschalnego</i> Śmierci i Zmartwychwstania
Chrystusa, w którym złożyliśmy naszą jedyną nadzieję.
Chrześcijanin, który umiera w Chrystusie Jezusie,
"opuszcza to ciało i staje w obliczu Pana"
<a href="przypisy/przypisyII-2-4.htm#2410" target="_self"><sup><font color="red"><b>15</b></font></sup></a>
.</p>

<p align="justify"><b class="par" id="1682">1682</b> Dzień śmierci jest dla chrześcijanina, <i>po
zakończeniu jego życia sakramentalnego</i>, dopełnieniem
nowych narodzin rozpoczętych na chrzcie; jest ostatecznym
"upodobnieniem" go do "obrazu Syna", którego
udziela namaszczenie Duchem Świętym; jest uczestnictwem w
Uczcie Królestwa, zapoczątkowanej w Eucharystii, nawet jeśli
zachodziłaby jeszcze potrzeba ostatecznego oczyszczenia, by móc
przywdziać szatę godową.</p>

<p align="justify"><b class="par" id="1683">1683</b> Kościół, który jak matka nosił sakramentalnie
w swoim łonie chrześcijanina podczas jego ziemskiej
pielgrzymki, towarzyszy mu na końcu jego drogi, by oddać go
"w ręce Ojca". Ofiaruje on Ojcu, w Chrystusie, dziecko
Jego łaski i w nadziei składa w ziemi zasiew ciała, które
zmartwychwstanie w chwale
<a href="przypisy/przypisyII-2-4.htm#2411" target="_self"><sup><font color="red"><b>16</b></font></sup></a>
. Ofiarowanie to dokonuje się w
pełni w czasie celebracji Ofiary eucharystycznej.
Błogosławieństwa, które ją poprzedzają i po niej
następują, są sakramentaliami.</p>

<p align="justify"><a name="o6kkkII-2-4"><b>II. Celebracja pogrzebu</b></a></p>

<p align="justify"><a name="p1684kkkII-2-4"><b>1684</b></a> <font color="#FF0000" ><strike>Pogrzeb chrześcijański nie udziela zmarłemu
ani sakramentu, ani sakramentaliów; zmarły znajduje się już
poza porządkiem ekonomii sakramentalnej.</strike></font> Pogrzeb </font><font color="#008000" ><u>chrześcijański</u></font> jest </font><font color="#FF0000" ><strike>jednak</strike></font> obrzędem liturgicznym Kościoła</font>
<a href="przypisy/przypisyII-2-4.htm#2412" target="_self"><sup><font color="red"><b>17</b></font></sup></a>
. Posługa
Kościoła powinna </font><font color="#008000" ><u>w tym
przypadku</u></font> jasno wyrażać rzeczywistą
łączność ze <i>zmarłym</i>, a także ożywiać uczestnictwo
zgromadzonej <i>wspólnoty</i> w obrzędach i głosić jej życie
wieczne.</font></p>

<p align="justify"><b class="par" id="1685">1685</b> Różne obrzędy pogrzebu
wyrażają <i>paschalny charakter</i> śmierci chrześcijańskiej
oraz odpowiadają sytuacjom i tradycjom każdego regionu; dotyczy
to także koloru liturgicznego</font>
<a href="przypisy/przypisyII-2-4.htm#2413" target="_self"><sup><font color="red"><b>18</b></font></sup></a>
.</p>

<p align="justify"><b class="par" id="1686">1686</b> <i>Obrzędy pogrzebu</i> (<i>Ordo
Exsequiarum</i>) liturgii rzymskiej proponują trzy formy
pogrzebu, odpowiadające trzem miejscom ich sprawowania (dom,
kościół i cmentarz). Bierze się również pod uwagę, co dla
rodziny ma szczególne znaczenie, jakie są zwyczaje lokalne,
czego wymaga kultura i pobożność ludowa. Przebieg celebracji
jest wspólny wszystkim tradycjom liturgicznym i zawiera cztery
główne momenty:</font></p>

<p align="justify"><a name="p1687kkkII-2-4"><b>1687</b></a> <i>Pozdrowienie
wspólnoty</i>. Obrzęd pogrzebu rozpoczyna się pozdrowieniem w
duchu wiary. Do bliskich zmarłego kieruje się </font><font color="#FF0000" ><strike>słowo </strike></font><font color="#008000" ><u>słowa </u></font>"pocieszenia"
(w rozumieniu Nowego Testamentu jest to moc Ducha Świętego w
nadziei</font>
<a href="przypisy/przypisyII-2-4.htm#2414" target="_self"><sup><font color="red"><b>19</b></font></sup></a>
). Wspólnota zebrana na modlitwie oczekuje także
"słów życia wiecznego". Śmierć jednego z jej
członków (lub jej rocznica, siódmy lub </font><font color="#FF0000" ><strike>czterdziesty</strike></font> </font><font color="#008000" ><u>trzydziesty</u></font> dzień po niej) jest okazją, którą powinno się
wykorzystać na zwrócenie uwagi na to, co przekracza perspektywy
"tego świata", i na doprowadzenie wiernych do
prawdziwych perspektyw wiary w Chrystusa Zmartwychwstałego.</font></p>

<p align="justify"><b class="par" id="1688">1688</b> <i>Liturgia słowa</i>. Liturgia
słowa w czasie pogrzebu wymaga tym bardziej szczególnego
przygotowania, że w zebranej wspólnocie mogą znajdować się
wierni, którzy rzadko uczestniczą w liturgii, oraz przyjaciele
zmarłego nie będący chrześcijanami. Zwłaszcza homilia
powinna "unikać rodzaju literackiego pochwalnej mowy
pogrzebowej"</font>
<a href="przypisy/przypisyII-2-4.htm#2415" target="_self"><sup><font color="red"><b>20</b></font></sup></a>
 oraz ukazywać misterium śmierci
chrześcijańskiej w świetle Chrystusa Zmartwychwstałego.</font></p>

<p align="justify"><b class="par" id="1689">1689</b> <i>Ofiara eucharystyczna</i>. Gdy
celebracja ma miejsce w kościele, Eucharystia stanowi centrum
paschalnej rzeczywistości śmierci chrześcijańskiej</font>
<a href="przypisy/przypisyII-2-4.htm#2416" target="_self"><sup><font color="red"><b>21</b></font></sup></a>
. Wtedy
właśnie Kościół wyraża swoją skuteczną jedność ze
zmarłym, ofiarując Ojcu, w Duchu Świętym, ofiarę śmierci i
zmartwychwstania Chrystusa. Prosi on wówczas, by jego dziecko
zostało oczyszczone z grzechów oraz ich skutków i zostało
przyjęte do paschalnej pełni Uczty w Królestwie niebieskim</font>
<a href="przypisy/przypisyII-2-4.htm#2417" target="_self"><sup><font color="red"><b>22</b></font></sup></a>
. Przez celebrację Eucharystii wspólnota wiernych, a szczególnie
rodzina zmarłego uczy się żyć w łączności z tym, który
"zasnął w Panu", przyjmując Ciało Chrystusa,
którego zmarły nadal jest żywym członkiem, modląc się za
niego i z nim.</font></p>

<p align="justify"><b class="par" id="1690">1690 </b><i>Pożegnanie zmarłego</i>.
Żegnając zmarłego, Kościół "poleca go Bogu". Jest
to "ostatnie pożegnanie, jakie wspólnota chrześcijańska
oddaje swemu członkowi, zanim jego ciało będzie wyniesione i
pogrzebane"</font>
<a href="przypisy/przypisyII-2-4.htm#2418" target="_self"><sup><font color="red"><b>23</b></font></sup></a>
. Tradycja bizantyjska wyraża je przez
pocałunek zmarłego.</font></p>

<p align="justify">W tym ostatnim pozdrowieniu "śpiewamy dla
uczczenia jego odejścia z tego życia i rozstania się z nami,
ale także dlatego że nadal trwamy w komunii i w zjednoczeniu.
Śmierć nie oddziela nas od siebie, ponieważ wszyscy zdążamy
tą samą drogą i odnajdziemy się w tym samym miejscu. Nie
będziemy nigdy rozłączeni, ponieważ żyjemy dla Chrystusa i
teraz jesteśmy zjednoczeni z Chrystusem, idąc ku Niemu...
Wszyscy razem będziemy kiedyś w Chrystusie"</font>
<a href="przypisy/przypisyII-2-4.htm#2419" target="_self"><sup><font color="red"><b>24</b></font></sup></a>
.</p>



<input type="button" class="btn-lg" onclick="location.href='kkkIII-wst.htm';" value="Kolejny rozdział" />
<input type="button" class="btn-lg" onclick="location.href='../index.html';" value="Strona główna" /><br><br>



</body><!-- Mirrored from www.katechizm.diecezja.elk.pl/kkkII-2-4.htm by HTTrack Website Copier/3.x [XR&CO'2007], Mon, 11 Jun 2007 10:53:25 GMT --></html>