<html><!-- Mirrored from www.katechizm.diecezja.elk.pl/kkkII-wst.htm by HTTrack Website Copier/3.x [XR&CO'2007], Mon, 11 Jun 2007 10:53:22 GMT --><head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width, initial-scale=1">
<link rel="stylesheet" href="http://maxcdn.bootstrapcdn.com/bootstrap/3.3.5/css/bootstrap.min.css">
<link rel="stylesheet" href="http://code.jquery.com/mobile/1.4.5/jquery.mobile-1.4.5.min.css" />
<script src="http://code.jquery.com/jquery-1.11.1.min.js"></script>
<script src="http://code.jquery.com/mobile/1.4.5/jquery.mobile-1.4.5.min.js"></script>
<script src="http://maxcdn.bootstrapcdn.com/bootstrap/3.3.5/js/bootstrap.min.js"></script>
<link rel="stylesheet" type="text/css" href="../css/index.css"></script>
<script type="text/javascript" src="../js/index.js"></script>


</head>
<body onload="dosekcji()">

<div class="stuck">
<center>
 <b>Rozmiar tekstu  </b>
 <br>
 <input type="button" class="btn-lg" onclick="scale('+')" value="   +   "/><a>     </a><input type="button" class="btn-lg" onclick="scale('-')" value="   -   "/>
</center>
<br>
<br>
</div>

<div class="container">



<p align="center"><b>Część druga</b></p>

<p align="center"><b>CELEBRACJA MISTERIUM<br>
CHRZEŚCIJAŃSKIEGO</b></p>

<p align="justify"><br>
<b>Dlaczego liturgia?</b></p>

<p align="justify"><b class="par" id="1066">1066</b> W Symbolu wiary Kościół wyznaje misterium
Trójcy Świętej i Jej "zamysł życzliwości"
<a href="przypisy/przypisyII-wst.htm#1727" target="_self"><sup><font color="red"><b>1</b></font></sup></a>
dotyczący całego stworzenia: Ojciec wypełnia "tajemnicę
swojej woli", dając swojego umiłowanego Syna i Ducha
Świętego dla zbawienia świata oraz dla chwały swojego
Imienia. Takie jest misterium Chrystusa<font color="#FF0000"> </font><b>
<a href="przypisy/przypisyII-wst.htm#1728" target="_self"><sup><font color="red">2</font></sup></a></b>

objawione i
urzeczywistnione w historii według planu, podjętego z
mądrością "postanowienia", które św. Paweł nazywa
"tajemniczym planem"
<a href="przypisy/przypisyII-wst.htm#1729" target="_self"><sup><font color="red"><b>3</b></font></sup></a>

, a tradycja patrystyczna
"ekonomią Słowa Wcielonego" lub "ekonomią
zbawienia".</p>

<p align="justify"><b class="par" id="1067">1067</b> "Tego zaś dzieła odkupienia ludzi i
doskonałego uwielbienia Boga, które zapowiadały wielkie sprawy
Boże spełnione wśród ludu Starego Testamentu, dokonał
Chrystus Pan głównie przez paschalne misterium swojej
błogosławionej Męki, Zmartwychwstania i chwalebnego
Wniebowstąpienia. Przez to misterium &lt;&lt;umierając
zniweczył naszą śmierć i zmartwychwstając, przywrócił nam
życie&gt;&gt;. Albowiem z boku umierającego na krzyżu
Chrystusa zrodził się przedziwny sakrament całego
Kościoła"
<a href="przypisy/przypisyII-wst.htm#1730" target="_self"><sup><font color="red"><b>4</b></font></sup></a>

. Dlatego więc w liturgii Kościół celebruje
przede wszystkim Misterium Paschalne, przez które Chrystus
wypełnił dzieło naszego zbawienia.</p>

<p align="justify"><b class="par" id="1068">1068</b> Kościół głosi i celebruje to misterium
Chrystusa w swojej liturgii, aby wierni przeżywali je i
świadczyli o nim w świecie:</p>

<p align="justify"><font >Istotnie, liturgia, przez którą -
szczególnie w Boskiej Ofierze eucharystycznej "dokonuje
się dzieło naszego Odkupienia", w najwyższym stopniu
przyczynia się do tego, by wierni życiem swoim wyrażali oraz
ujawniali innym misterium Chrystusa i rzeczywistą naturę
prawdziwego Kościoła</font>
<a href="przypisy/przypisyII-wst.htm#1731" target="_self"><sup><font color="red"><b>5</b></font></sup></a>

.</p>

<p align="justify"><br>
<b>Co znaczy pojęcie "liturgia"?</b></p>

<p align="justify"><b class="par" id="1069">1069</b> Pojęcie "liturgia" oznaczało
pierwotnie "dzieło publiczne", "służbę
pełnioną przez lud lub na rzecz ludu". W tradycji
chrześcijańskiej pojęcie to oznacza, że Lud Boży uczestniczy
w "dziele Bożym"
<a href="przypisy/przypisyII-wst.htm#1732" target="_self"><sup><font color="red"><b>6</b></font></sup></a>

. Przez liturgię Chrystus, nasz
Odkupiciel i Arcykapłan, kontynuuje w swoim Kościele, z
Kościołem i przez Kościół dzieło naszego odkupienia.</p>

<p align="justify"><b class="par" id="1070">1070</b> Pojęcie "liturgia" w Nowym Testamencie
jest używane nie tylko na oznaczenie celebracji kultu Bożego
<a href="przypisy/przypisyII-wst.htm#1733" target="_self"><sup><font color="red"><b>7</b></font></sup></a>
, lecz także głoszenia Ewangelii
<a href="przypisy/przypisyII-wst.htm#1734" target="_self"><sup><font color="red"><b>8</b></font></sup></a>

i pełnienia czynów
miłości
<a href="przypisy/przypisyII-wst.htm#1735" target="_self"><sup><font color="red"><b>9</b></font></sup></a>

. We wszystkich tych przypadkach chodzi o służbę
Bogu i ludziom. W celebracji liturgicznej Kościół jest sługą
na obraz swojego Pana, jedynego "Liturga"
<a href="przypisy/przypisyII-wst.htm#1736" target="_self"><sup><font color="red"><b>10</b></font></sup></a>
, uczestnicząc w Jego kapłaństwie (kult), które ma charakter
prorocki (głoszenie słowa) i królewski (służba miłości):</p>

<p align="justify"><font >Słusznie przeto uważa się liturgię za
wykonywanie kapłańskiego urzędu Jezusa Chrystusa; w niej przez
znaki widzialne wyraża się i w sposób właściwy
poszczególnym znakom urzeczywistnia uświęcenie człowieka, a
Mistyczne Ciało Jezusa Chrystusa, to jest Głowa ze swymi
członkami, wykonuje całkowity kult publiczny. Dlatego każdy
obchód liturgiczny, jako dzieło Chrystusa-Kapłana i Jego
Ciała, czyli Kościoła, jest czynnością w najwyższym stopniu
świętą, a żadna inna czynność Kościoła nie dorównuje jej
skuteczności z tego samego tytułu i w tym samym stopniu</font>
<a href="przypisy/przypisyII-wst.htm#1737" target="_self"><sup><font color="red"><b>11</b></font></sup></a>
.</p>

<p align="justify"><b class="nagl">Liturgia jako źródło Życia</b></p>

<p align="justify"><b class="par" id="1071">1071</b> Liturgia jako dzieło Chrystusa jest również
czynnością Jego <i>Kościoła</i>. Urzeczywistnia ona i ukazuje
Kościół jako widzialny znak komunii Boga i ludzi przez
Chrystusa. Włącza wiernych w nowe życie wspólnoty. Zakłada
świadome, czynne i owocne uczestnictwo wszystkich
<a href="przypisy/przypisyII-wst.htm#1738" target="_self"><sup><font color="red"><b>12</b></font></sup></a>
.</p>

<p align="justify"><b class="par" id="1072">1072</b> "Liturgia nie wyczerpuje całej
działalności Kościoła"
<a href="przypisy/przypisyII-wst.htm#1739" target="_self"><sup><font color="red"><b>13</b></font></sup></a>
. Powinna ją poprzedzać
ewangelizacja, wiara i nawrócenie, a wtedy może ona przynosić
swoje owoce w życiu wiernych: nowe życie według Ducha,
zaangażowanie w posłanie Kościoła i służbę na rzecz jego
jedności.</p>

<p align="justify"><b class="nagl">Modlitwa i liturgia</b></p>

<p align="justify"><b class="par" id="1073">1073</b> Liturgia jest także uczestnictwem w modlitwie
Chrystusa skierowanej do Ojca w Duchu Świętym. Cała modlitwa
chrześcijańska znajduje w niej swoje źródło i swój kres.
Przez liturgię człowiek wewnętrzny zostaje zakorzeniony i
umocniony
<a href="przypisy/przypisyII-wst.htm#1740" target="_self"><sup><font color="red"><b>14</b></font></sup></a>
w "wielkiej miłości, jaką Bóg nas
umiłował" (Ef 2, 4) w swoim umiłowanym Synu. Jest to
"przedziwne dzieło Boże", które przeżywamy i
któremu nadajemy charakter wewnętrzny przez każdą modlitwę,
"przy każdej sposobności... w Duchu" (Ef 6, 18).</p>

<p align="justify"><b class="nagl">Katecheza i liturgia</b></p>

<p align="justify"><b class="par" id="1074">1074</b> "Liturgia jest szczytem, do którego zmierza
działalność Kościoła, i jednocześnie jest źródłem, z
którego wypływa cała jego moc"
<a href="przypisy/przypisyII-wst.htm#1741" target="_self"><sup><font color="red"><b>15</b></font></sup></a>
. Jest więc
uprzywilejowanym miejscem dla katechezy Ludu Bożego.
"Katecheza z natury swej jest związana z całym
sprawowaniem liturgii i sakramentów, gdyż właśnie w
sakramentach, a zwłaszcza w Eucharystii, Jezus Chrystus
najpełniej działa w celu przemiany człowieka"
<a href="przypisy/przypisyII-wst.htm#1742" target="_self"><sup><font color="red"><b>16</b></font></sup></a>
.</p>

<p align="justify"><b class="par" id="1075">1075</b> Katecheza liturgiczna ma na celu wprowadzenie w
misterium Chrystusa (jest "mistagogią"), przechodząc
od tego, co widzialne, do tego, co niewidzialne, od znaku do
tego, co on oznacza, od "sakramentów" do
"misteriów". Taka katecheza jest zadaniem katechizmów
lokalnych i regionalnych. Niniejszy Katechizm, który ma
służyć całemu Kościołowi w różnorodności jego obrzędów
i kultur
<a href="przypisy/przypisyII-wst.htm#1743" target="_self"><sup><font color="red"><b>17</b></font></sup></a>
, przedstawia to, co jest podstawowe i wspólne dla
całego Kościoła, jeśli chodzi o liturgię jako misterium i
jako celebrację (dział pierwszy), a następnie siedem
sakramentów i sakramentalia (dział drugi).</p>


<input type="button" class="btn-lg" onclick="location.href='kkkII-1wst.htm';" value="Kolejny rozdział" />
<input type="button" class="btn-lg" onclick="location.href='../index.html';" value="Strona główna" /><br><br>





</body><!-- Mirrored from www.katechizm.diecezja.elk.pl/kkkII-wst.htm by HTTrack Website Copier/3.x [XR&CO'2007], Mon, 11 Jun 2007 10:53:22 GMT --></html>