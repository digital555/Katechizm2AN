<html><!-- Mirrored from www.katechizm.diecezja.elk.pl/kkkI-1-1.htm by HTTrack Website Copier/3.x [XR&CO'2007], Mon, 11 Jun 2007 10:53:19 GMT --><head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width, initial-scale=1">
<link rel="stylesheet" href="http://maxcdn.bootstrapcdn.com/bootstrap/3.3.5/css/bootstrap.min.css">
<link rel="stylesheet" href="http://code.jquery.com/mobile/1.4.5/jquery.mobile-1.4.5.min.css" />
<script src="http://code.jquery.com/jquery-1.11.1.min.js"></script>
<script src="http://code.jquery.com/mobile/1.4.5/jquery.mobile-1.4.5.min.js"></script>
<script src="http://maxcdn.bootstrapcdn.com/bootstrap/3.3.5/js/bootstrap.min.js"></script>
<link rel="stylesheet" type="text/css" href="../css/index.css"></script>
<script type="text/javascript" src="../js/index.js"></script>


</head>
<body onload="dosekcji()">

<div class="stuck">
<center>
 <b>Rozmiar tekstu  </b>
 <br>
 <input type="button" class="btn-lg" onclick="scale('+')" value="   +   "/><a>     </a><input type="button" class="btn-lg" onclick="scale('-')" value="   -   "/>
</center>
<br>
<br>
</div>

<div class="container">



<p align="center"><a name="o1kkkI-1-1"><b>Rozdział pierwszy</b></a></p>

<p align="center"><b>CZŁOWIEK JEST "OTWARTY" NA BOGA<br>
<i>(CAPAX DEI)</i></b></p>

<p>

<font >I.</font><a href="kkkI-1-1.htm#o2kkkI-1-1"><font > Pragnienie Boga</font></a><font > (27-30)</font><br>
<font >II. </font><a href="kkkI-1-1.htm#o3kkkI-1-1"><font >Drogi prowadzące do poznania Boga</font></a><font > (31-35)</font><br>
<font >III. </font><a href="kkkI-1-1.htm#o4kkkI-1-1"><font >Poznanie Boga według nauczania Kościoła</font></a><font > (36-38)</font><br>
<font color="#800000" >IV. </font><a href="kkkI-1-1.htm#o5kkkI-1-1"><font >Jak mówić o Bogu?</font></a><font > (39-43)</font><br>
<a href="kkkI-1-1.htm#o6kkkI-1-1"><font ><i>W skrócie</i></font></a><font ><i> </i>(44-49)</font>


</p>

<br>
<br>
<p align="justify"><a name="o2kkkI-1-1"><b>I. Pragnienie Boga</b></a></p>

<p align="justify"><b class="par" id="27">27</b> Pragnienie Boga jest wpisane w serce człowieka,
ponieważ został on stworzony przez Boga i dla Boga. Bóg nie
przestaje przyciągać człowieka do siebie i tylko w Bogu
człowiek znajdzie prawdę i szczęście, których nieustannie
szuka:</p>

<p align="justify">Szczególny charakter godności ludzkiej polega
na powołaniu człowieka do łączności z Bogiem. Człowiek
jest zaproszony do rozmowy z Bogiem już od chwili narodzin:
istnieje on bowiem tylko dlatego, że stworzony przez Boga z miłości jest zawsze
z miłości zachowywany, i nie żyje w pełnej zgodności z prawdą, jeżeli w sposób
wolny nie uzna tej miłości i nie odda się Stworzycielowi</font>
<a href="przypisy/przypisy-1-1.htm#18" target="przypisy-1-1"><sup><font color="red"><b>1</b></font></sup></a>.</p>

<p align="justify"><b class="par" id="28">28</b> W ciągu historii, aż do naszych czasów, ludzie w
rozmaity sposób wyrażali swoje poszukiwanie Boga przez
wierzenia i akty religijne (modlitwy, ofiary, kulty, medytacje
itd.). Mimo niejednoznaczności, jaką one mogą w sobie
zawierać, te formy wyrazu są tak powszechne, że człowiek
może być nazwany <i>istotą religijną.</i></p>

<p align="justify">On z jednego [człowieka] wyprowadził cały
rodzaj ludzki, aby zamieszkiwał całą powierzchnię ziemi.
Określił właściwe czasy i granice ich zamieszkania, aby
szukali Boga, czy nie znajdą Go niejako po omacku. Bo w
rzeczywistości jest On niedaleko od każdego z nas. Bo w Nim
żyjemy, poruszamy się i jesteśmy (Dz 17, 26-28).</font></p>

<p align="justify"><b class="par" id="29">29</b> Człowiek może jednak zapomnieć o tym "głębokim i
żywotnym połączeniu z Bogiem"
<a href="przypisy/przypisy-1-1.htm#19" target="przypisy-1-1"><sup><font color="red"><b>2</b></font></sup></a>,
może go nie dostrzegać, a nawet wprost je odrzucać.
Źródła takich postaw mogą być bardzo zróżnicowane
<a href="przypisy/przypisy-1-1.htm#20" target="przypisy-1-1"><sup><font color="red"><b>3</b></font></sup></a>:
bunt przeciw obecności zła w świecie, niewiedza lub obojętność
religijna, troski doczesne i bogactwa
<a href="przypisy/przypisy-1-1.htm#21" target="przypisy-1-1"><sup><font color="red"><b>4</b></font></sup></a>,
zły przykład wierzących, prądy umysłowe wrogie religii, a wreszcie
skłonność człowieka grzesznego do ukrywania się ze strachu przed Bogiem
<a href="przypisy/przypisy-1-1.htm#22" target="przypisy-1-1"><sup><font color="red"><b>5</b></font></sup></a>
i do ucieczki przed Jego wezwaniem
<a href="przypisy/przypisy-1-1.htm#23" target="przypisy-1-1"><sup><font color="red"><b>6</b></font></sup></a>.</p>

<p align="justify"><b class="par" id="30">30</b> "Niech się weseli serce szukających
Pana" (Ps 105, 3). Nawet jeśli człowiek może zapomnieć o
Bogu lub Go odrzucić, to Bóg nie przestaje wzywać każdego
człowieka, aby Go szukał, a dzięki temu znalazł życie i
szczęście. Takie szukanie wymaga od człowieka całego wysiłku
jego rozumu, prawości woli, "szczerego serca", a
także świadectwa innych, którzy uczyliby go szukania Boga.</p>

<p align="justify">Jakże wielki jesteś, Panie, i godny, by Cię
sławić. Wspaniała jest Twoja moc, a Twojej Mądrości nikt nie
zmierzy. Pragnie Cię sławić człowiek, cząstka Twego
stworzenia, który dźwiga swój śmiertelny los; nosi
świadectwo swego grzechu i dowód tego, że Ty pysznym się
sprzeciwiasz. A jednak pragnie Cię sławić ta cząstka Twego
stworzenia. Ty sam sprawiasz, że znajduje on ukojenie w
wielbieniu Ciebie. Stworzyłeś nas bowiem dla siebie i
niespokojne jest nasze serce, dopóki nie spocznie w Tobie</font>
<a href="przypisy/przypisy-1-1.htm#24" target="przypisy-1-1"><sup><font color="red"><b>7</b></font></sup></a>.</p>

<p align="justify"><a name="o3kkkI-1-1"><b>II. Drogi prowadzące do poznania Boga</b></a></p>

<p align="justify"><b class="par" id="31">31</b> Człowiek stworzony na obraz Boga, powołany, by Go
poznawać i miłować, szukając Boga, odkrywa pewne
"drogi" wiodące do Jego poznania. Nazywa się je
także "dowodami na istnienie Boga"; nie chodzi tu
jednak o dowody, jakich poszukują nauki przyrodnicze, ale o
"spójne i przekonujące argumenty", które pozwalają
osiągnąć prawdziwą pewność.<br>
Punktem wyjścia tych "dróg" prowadzących do Boga
jest stworzenie: świat materialny i osoba ludzka.</p>

<p align="justify"><b class="par" id="32">32</b> <i>Świat:</i> biorąc za punkt wyjścia ruch i
stawanie się, przygodność, porządek i piękno świata, można
poznać Boga jako początek i cel wszechświata. </p>

<p align="justify">Święty Paweł stwierdza w odniesieniu do
pogan: "To bowiem, co o Bogu można poznać, jawne jest
wśród nich, gdyż Bóg im to ujawnił. Albowiem od stworzenia
świata niewidzialne Jego przymioty - wiekuista Jego potęga oraz
bóstwo - stają się widzialne dla umysłu przez Jego
dzieła" (Rz 1, 19-20)</font>
<a href="przypisy/przypisy-1-1.htm#25" target="przypisy-1-1"><sup><font color="red"><b>8</b></font></sup></a>.</p>

<p align="justify">Święty Augustyn mówi: "Zapytaj piękno
ziemi, morza, powietrza, które rozprzestrzenia się i rozprasza;
zapytaj piękno nieba... zapytaj wszystko, co istnieje. Wszystko
odpowie ci: Spójrz i zauważ, jakie to piękne. Piękno tego, co
istnieje, jest jakby wyznaniem (<i>confessio</i>). Kto uczynił
całe to piękno poddane zmianom, jeśli nie Piękny (<i>Pulcher</i>),
nie podlegający żadnej zmianie?"</font>
<a href="przypisy/przypisy-1-1.htm#26" target="przypisy-1-1"><sup><font color="red"><b>9</b></font></sup></a> </p>

<p align="justify"><b class="par" id="33">33</b> <i>Człowiek:</i> zadaje sobie pytanie o istnienie Boga
swoją otwartością na prawdę i piękno, swoim zmysłem
moralnym, swoją wolnością i głosem sumienia, swoim dążeniem
do nieskończoności i szczęścia. W tej wielorakiej otwartości
dostrzega znaki swojej duchowej duszy. "Zalążek wieczności,
który w sobie nosi, nie może być sprowadzany do samej tylko
materii"
<a href="przypisy/przypisy-1-1.htm#27" target="przypisy-1-1"><sup><font color="red"><b>10</b></font></sup></a>
- jego dusza może mieć początek tylko w Bogu.</p>

<p align="justify"><b class="par" id="34">34</b> Świat i człowiek świadczą o tym, że nie mają w
sobie ani swej pierwszej zasady, ani swego ostatecznego celu, ale
uczestniczą w Bycie samym w sobie, który nie ma ani początku,
ani końca. W ten sposób tymi różnymi "drogami"
człowiek może dojść do poznania istnienia rzeczywistości,
która jest pierwszą przyczyną i ostatecznym celem wszystkiego,
"a którą wszyscy nazywają Bogiem"
<a href="przypisy/przypisy-1-1.htm#28" target="przypisy-1-1"><sup><font color="red"><b>11</b></font></sup></a>.</p>

<p align="justify"><b class="par" id="35">35</b> Władze człowieka uzdalniają go do poznania
istnienia osobowego Boga. Aby jednak człowiek mógł zbliżyć
się do Niego, Bóg zechciał objawić mu się i udzielić
łaski, by mógł przyjąć to objawienie w wierze. Dowody na
istnienie Boga mogą jednak przygotować człowieka do wiary i
pomóc mu stwierdzić, że wiara nie sprzeciwia się rozumowi
ludzkiemu. </p>

<p align="justify"><a name="o4kkkI-1-1"><b>III. Poznanie Boga według nauczania
Kościoła</b></a></p>

<p align="justify"><b class="par" id="36">36</b> "Święta Matka Kościół utrzymuje i naucza,
że naturalnym światłem rozumu ludzkiego można z rzeczy
stworzonych w sposób pewny poznać Boga, początek i cel
wszystkich rzeczy"
<a href="przypisy/przypisy-1-1.htm#29" target="przypisy-1-1"><sup><font color="red"><b>12</b></font></sup></a>.
Bez tej zdolności człowiek nie
mógłby przyjąć Objawienia Bożego. Człowiek posiada tę zdolność, ponieważ jest
stworzony "na obraz Boży"
<a href="przypisy/przypisy-1-1.htm#30" target="przypisy-1-1"><sup><font color="red"><b>13</b></font></sup></a>.</p>

<p align="justify"><b class="par" id="37">37</b> W konkretnych warunkach historycznych, w jakich się
znajduje, człowiek napotyka jednak wiele trudności w poznaniu
Boga za pomocą samego światła rozumu:</p>

<p align="justify">Umysł ludzki zasadniczo mógłby o własnych
siłach dojść do prawdziwego i pewnego poznania tak jedynego
osobowego Boga, który przez swoją Opatrzność czuwa nad
światem i nim rządzi, jak i prawa naturalnego, które Stwórca
wypisał w naszych duszach. Skuteczne i owocne wykorzystanie za
pomocą rozumu tych wrodzonych zdolności natrafia jednak w
praktyce na liczne przeszkody. Prawdy dotyczące Boga oraz
relacji między Bogiem i ludźmi przekraczają w sposób
absolutny porządek rzeczy podpadających pod zmysły i gdy
powinny one wyrazić się w czynach i kształtować życie,
wymagają od człowieka poświęcenia i wyrzeczenia się siebie.
Rozum ludzki natomiast w poszukiwaniu takich prawd napotyka
trudności wynikające z wpływu zmysłów i wyobraźni oraz ze
złych skłonności spowodowanych przez grzech pierworodny.
Sprawia to, że w tych dziedzinach ludzie łatwo sugerują się
błędem lub przynajmniej niepewnością w tym, czego nie chcą
uznać za prawdę</font>
<a href="przypisy/przypisy-1-1.htm#31" target="przypisy-1-1"><sup><font color="red"><b>14</b></font></sup></a>.</p>

<p align="justify"><b class="par" id="38">38</b> Z tego powodu człowiek potrzebuje światła
Objawienia Bożego nie tylko wtedy, gdy chodzi o to, co
przekracza możliwości jego zrozumienia, lecz także, "by
nawet prawdy religijne i moralne, które same przez się nie są
niedostępne rozumowi, w obecnym stanie rodzaju ludzkiego mogły
być poznane przez wszystkich w sposób łatwy, z zupełną
pewnością i bez domieszki błędu"
<a href="przypisy/przypisy-1-1.htm#32" target="przypisy-1-1"><sup><font color="red"><b>15</b></font></sup></a>.</p>

<p align="justify"><a name="o5kkkI-1-1"><b>IV. Jak mówić o Bogu?</b></a></p>

<p align="justify"><b class="par" id="39">39</b> Broniąc zdolności rozumu ludzkiego do poznania
Boga, Kościół wyraża swoją ufność w możliwość mówienia
o Bogu wszystkim ludziom i z wszystkimi ludźmi. Przekonanie to
stanowi podstawę jego dialogu z innymi religiami, z filozofią i
nauką, a także z niewierzącymi i ateistami.</p>

<p align="justify"><b class="par" id="40">40</b> Ponieważ nasze poznanie Boga jest ograniczone,
ograniczeniom podlega również nasz język, którym mówimy o
Bogu. Nie możemy określać Boga inaczej, jak tylko biorąc za
punkt wyjścia stworzenie, i to tylko według naszego ludzkiego,
ograniczonego sposobu poznania i myślenia.</p>

<p align="justify"><b class="par" id="41">41</b> Wszystkie stworzenia noszą w sobie pewne
podobieństwo do Boga, w szczególny sposób człowiek -
stworzony na obraz i podobieństwo Boże. Różnorodne
doskonałości stworzeń (ich prawda, dobro, piękno)
odzwierciedlają więc nieskończoną doskonałość Boga.
Dlatego też możemy Go określać na podstawie doskonałości
Jego stworzeń, "bo z wielkości i piękna stworzeń poznaje
się przez podobieństwo ich Stwórcę" (Mdr 13, 5).</p>

<p align="justify"><b class="par" id="42">42</b> Bóg przewyższa wszelkie stworzenia. Trzeba zatem
nieustannie oczyszczać nasz język z tego, co ograniczone,
obrazowe i niedoskonałe, by nie pomieszać
"niewypowiedzianego, niepojętego, niewidzialnego i
nieuchwytnego"
<a href="przypisy/przypisy-1-1.htm#33" target="przypisy-1-1"><sup><font color="red"><b>16</b></font></sup></a>
Boga z naszymi ludzkimi sposobami
wyrażania. Słowa ludzkie pozostają zawsze nieadekwatne wobec
tajemnicy Boga.</p>

<p align="justify"><b class="par" id="43">43</b> Mówiąc w ten sposób o Bogu, nasz język ujawnia
wprawdzie swój ludzki charakter, ale w istocie odnosi się do
samego Boga, chociaż nie może Go wyrazić w Jego nieskończonej
prostocie. Trzeba bowiem pamiętać, że "gdy wskazujemy na
podobieństwo między Stwórcą i stworzeniem, to zawsze
niepodobieństwo między nimi jest jeszcze większe"
<a href="przypisy/przypisy-1-1.htm#34" target="przypisy-1-1"><sup><font color="red"><b>17</b></font></sup></a>,
i że "mówiąc o Bogu, nie możemy określić, kim On jest,
ale wyłącznie kim nie jest i jakie miejsce zajmują inne byty w
stosunku do Niego"
<a href="przypisy/przypisy-1-1.htm#35" target="przypisy-1-1"><sup><font color="red"><b>18</b></font></sup></a>.</p>

<p align="justify"><a name="o6kkkI-1-1"><b><i>W skrócie</i></b></a></p>

<p align="justify"><b class="par" id="44">44 </b><i>Człowiek ze swej natury i powołania jest
istotą religijną. Wychodząc od Boga i zdążając do Boga,
człowiek tylko wtedy żyje życiem w pełni ludzkim, gdy w
sposób wolny przeżywa swoją więź z Bogiem.</i></p>

<p align="justify"><b class="par" id="45">45</b><i> Człowiek został stworzony do życia w komunii z
Bogiem, w którym znajduje swoje szczęście. "Gdy przylgnę
do Ciebie całym sobą, skończy się wszelki ból i wszelki
trud. Moje życie będzie życiem prawdziwym, całe napełnione
Tobą"</i>
<a href="przypisy/przypisy-1-1.htm#36" target="przypisy-1-1"><sup><font color="red"><b>19</b></font></sup></a>.</p>

<p align="justify"><b class="par" id="46">46</b><i> Gdy człowiek słucha orędzia stworzeń i głosu
swego sumienia, może osiągnąć pewność co do istnienia Boga,
Przyczyny i Celu wszystkiego.</i></p>

<p align="justify"><b class="par" id="47">47</b><i> Kościół naucza, że jedynego i prawdziwego
Boga, naszego Stwórcę i Pana, można poznać w sposób pewny
przez Jego dzieła, za pomocą naturalnego światła
rozumu</i>
<a href="przypisy/przypisy-1-1.htm#37" target="przypisy-1-1"><sup><font color="red"><b>20</b></font></sup></a>.</p>

<p align="justify"><b class="par" id="48">48 </b><i>Możemy rzeczywiście określać Boga, opierając
się na różnorodnych doskonałościach stworzeń, podobnych do
Boga nieskończenie doskonałego, nawet jeśli nasz ograniczony
język nie wyczerpuje Jego tajemnicy.</i></p>

<p align="justify"><b class="par" id="49">49</b><i> "Stworzenie bez Stwórcy ginie"</i>
<a href="przypisy/przypisy-1-1.htm#38" target="przypisy-1-1"><sup><font color="red"><b>21</b></font></sup></a>.
<i> Dlatego wierzący czują się przynaglani przez miłość
Chrystusa, by nieść światło Boga żywego tym, którzy Go nie
znają lub odrzucają</i>.</p>
      <p>&nbsp;</p><p>&nbsp;</p><p>&nbsp;</p><p>&nbsp;
    
  
    <input type="button" class="btn-lg" onclick="location.href='kkkI-1-2.htm';" value="Kolejny rozdział" />
    <input type="button" class="btn-lg" onclick="location.href='../index.html';" value="Strona główna" />
    <br><br>



</div>
</p></body><!-- Mirrored from www.katechizm.diecezja.elk.pl/kkkI-1-1.htm by HTTrack Website Copier/3.x [XR&CO'2007], Mon, 11 Jun 2007 10:53:20 GMT --></html>