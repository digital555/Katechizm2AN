<html><!-- Mirrored from www.katechizm.diecezja.elk.pl/kkkIII-1-1.htm by HTTrack Website Copier/3.x [XR&CO'2007], Mon, 11 Jun 2007 10:53:25 GMT --><head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width, initial-scale=1">
<link rel="stylesheet" href="http://maxcdn.bootstrapcdn.com/bootstrap/3.3.5/css/bootstrap.min.css">
<link rel="stylesheet" href="http://code.jquery.com/mobile/1.4.5/jquery.mobile-1.4.5.min.css" />
<script src="http://code.jquery.com/jquery-1.11.1.min.js"></script>
<script src="http://code.jquery.com/mobile/1.4.5/jquery.mobile-1.4.5.min.js"></script>
<script src="http://maxcdn.bootstrapcdn.com/bootstrap/3.3.5/js/bootstrap.min.js"></script>
<link rel="stylesheet" type="text/css" href="../css/index.css"></script>
<script type="text/javascript" src="../js/index.js"></script>


</head>
<body onload="dosekcji()">

<div class="stuck">
<center>
 <b>Rozmiar tekstu  </b>
 <br>
 <input type="button" class="btn-lg" onclick="scale('+')" value="   +   "/><a>     </a><input type="button" class="btn-lg" onclick="scale('-')" value="   -   "/>
</center>
<br>
<br>
</div>

<div class="container">



<p align="center"><a name="o1kkkIII-1-1"><b>Rozdział pierwszy</b></a></p>

<p align="center"><b>GODNOŚĆ OSOBY LUDZKIEJ</b></p>

<p>

<a href="kkkIII-1-1.htm#o1kkkIII-1-1">Wprowadzenie</font></a> (1700)</font><br>
<b>Artykuł 1:</b> </font><a href="kkkIII-1-1.htm#o2kkkIII-1-1">Człowiek
obrazem Boga</font></a> (1701-1715)</font><br>
<a href="kkkIII-1-1.htm#o3kkkIII-1-1"><i>W
skrócie</i></font></a> (1710-1715)</font><br>
<b>Artykuł 2:</b> </font><a href="kkkIII-1-1.htm#o4kkkIII-1-1">Nasze
powołanie do szczęścia</font></a> (1716-1729)</font><br>
I. </font><a href="kkkIII-1-1.htm#o5kkkIII-1-1">Błogosławieństwa</font></a>
(1716-1717)</font><br>
II. </font><a href="kkkIII-1-1.htm#o6kkkIII-1-1">Pragnienie szczęścia</font></a>
(1718-1719)</font><br>
III. </font><a href="kkkIII-1-1.htm#o7kkkIII-1-1">Szczęście chrześcijańskie</font></a>
(1720-1724)</font><br>
<a href="kkkIII-1-1.htm#o8kkkIII-1-1"><i>W
skrócie</i></font></a> (1725-1729)</font><br>
<b>Artykuł 3: </b></font><a href="kkkIII-1-1.htm#o9kkkIII-1-1">Wolność
człowieka</font></a> (1730-1748)</font><br>
<a href="kkkIII-1-1.htm#o9kkkIII-1-1">Wprowadzenie</font></a> (1730)</font><br>
I. </font><a href="kkkIII-1-1.htm#o10kkkIII-1-1">Wolność i odpowiedzialność</font></a>
(1731-1738)</font><br>
II. </font><a href="kkkIII-1-1.htm#o11kkkIII-1-1">Wolność ludzka w ekonomii zbawienia</font></a> (1739-1742)</font><br>
<a href="kkkIII-1-1.htm#o12kkkIII-1-1"><i>W
skrócie</i></font></a> (1743-1748)</font><br>
<b>Artykuł 4:</b> </font><a href="kkkIII-1-1.htm#o13kkkIII-1-1">Moralność
czynów ludzkich</font></a> (1749-1757)</font><br>
<a href="kkkIII-1-1.htm#o13kkkIII-1-1">Wprowadzenie</font></a> (1749)</font><br>
I. </font><a href="kkkIII-1-1.htm#o14kkkIII-1-1">Źródła moralnośći</font></a>
(1750-1754)</font><br>
II. </font><a href="kkkIII-1-1.htm#o15kkkIII-1-1">Czyny dobre i złe</font></a> (1755-1756)</font><br>
<a href="kkkIII-1-1.htm#o16kkkIII-1-1"><i>W
skrócie</i></font></a> (1757-1761)</font><br>
<b>Artykuł 5: </b></font><a href="kkkIII-1-1.htm#o17kkkIII-1-1">Moralność
uczuć</font></a> (1762-1775)</font><br>
<a href="kkkIII-1-1.htm#o17kkkIII-1-1">Wprowadzenie</font></a> (1762)</font> <br>
I. </font><a href="kkkIII-1-1.htm#o18kkkIII-1-1">Uczucia</font></a> (1763-1766)</font><br>
II. </font><a href="kkkIII-1-1.htm#o19kkkIII-1-1">Uczucia i życie moralne</font></a>
(1767-1770)</font><br>
<a href="kkkIII-1-1.htm#o20kkkIII-1-1"><i>W
skrócie</i></font></a><a href="kkkIII-1-1.htm#o20kkkIII-1-1"> </font></a>(1771-1775)</font><br>
<b>Artykuł 6:</b></font><a href="kkkIII-1-1.htm#o21kkkIII-1-1"><b> </b></font></a><a href="kkkIII-1-1.htm#o21kkkIII-1-1">Sumienie
moralne</font></a> (1776-1802)</font><br>
<a href="kkkIII-1-1.htm#o21kkkIII-1-1">Wprowadzenie</font></a> (1776)</font><br>
I. </font><a href="kkkIII-1-1.htm#o22kkkIII-1-1">Sąd sumienia</font></a> (1777-1782)</font><br>
II. </font><a href="kkkIII-1-1.htm#o23kkkIII-1-1">Formowanie sumienia</font></a>
(1783-1785)</font><br>
III. </font><a href="kkkIII-1-1.htm#o24kkkIII-1-1">Wybierać zgodnie z sumieniem</font></a>
(1786-1789)</font><br>
IV. </font><a href="kkkIII-1-1.htm#o25kkkIII-1-1">Sąd błędny</font></a> (1790-1794)</font><br>
<a href="kkkIII-1-1.htm#o26kkkIII-1-1"><i>W
skrócie</i></font></a> (1795-1802)</font><br>
<b>Artykuł 7:</b> </font><a href="kkkIII-1-1.htm#o27kkkIII-1-1">Cnoty</font></a> (1803-1845)</font><br>
<a href="kkkIII-1-1.htm#o27kkkIII-1-1">Wprowadzenie</font></a> (1803)</font><br>
I. </font><a href="kkkIII-1-1.htm#o28kkkIII-1-1">Cnoty ludzkie</font></a> (1804-1811)</font><br>
- Cnoty kardynalne</font><br>
- Cnoty i łaska</font><br>
II. </font><a href="kkkIII-1-1.htm#o29kkkIII-1-1">Cnoty teologalne</font></a> (1812-1829)</font><br>
- Wiara</font><br>
- Nadzieja</font><br>
- Miłość</font><br>
III. </font><a href="kkkIII-1-1.htm#o30kkkIII-1-1">Dary i owoce Ducha Świętego</font></a>
(1830-1832)</font><br>
<a href="kkkIII-1-1.htm#o31kkkIII-1-1"><i>W
skrócie</i></font></a> (1833-1845)</font><br>
<b>Artykuł 8: </b></font><a href="kkkIII-1-1.htm#o32kkkIII-1-1">Grzech </font></a>(1846-1876)</font><br>
I. </font><a href="kkkIII-1-1.htm#o33kkkIII-1-1">Miłosierdzie i grzech</font></a>
(1846-1848)</font><br>
II. </font><a href="kkkIII-1-1.htm#o34kkkIII-1-1">Definicja grzechu</font></a> (1849-1851)</font><br>
III. </font><a href="kkkIII-1-1.htm#o35kkkIII-1-1">Zróżnicowanie grzechów</font></a>
(1852-1853)</font><br>
IV. </font><a href="kkkIII-1-1.htm#o36kkkIII-1-1">Ciężar grzechu: grzech śmiertelny i powszedni</font></a> (1854-1864)</font><br>
V. </font><a href="kkkIII-1-1.htm#o37kkkIII-1-1">Rozprzestrzenianie się grzechu</font></a>
(1865-1869)</font><br>
<a href="kkkIII-1-1.htm#o38kkkIII-1-1"><i>W
skrócie</i></font></a> (1870-1876)</font></p>

</p>

<p align="center"><font face="Times New Roman CE" color="#008000" ><strong>POPRAWKI:</b></font><br>
<a href="kkkIII-1-1.htm#p1702kkkIII-1-1">1702</a> / <a href="kkkIII-1-1.htm#p1863kkkIII-1-1">1863</a> / <a href="kkkIII-1-1.htm#p1864kkkIII-1-1">1864</a></p>

<p align="justify"><b class="par" id="1700">1700</b> Godność osoby ludzkiej ma podstawę w stworzeniu
jej na obraz i podobieństwo Boże (artykuł pierwszy); wypełnia
się ona w powołaniu jej do Boskiego szczęścia (artykuł
drugi). Jest właściwe istocie ludzkiej, że w sposób
dobrowolny dąży do tego wypełnienia (artykuł trzeci). Osoba
ludzka przez swoje świadome czyny (artykuł czwarty) dostosowuje
się lub nie do dobra obiecanego przez Boga i potwierdzonego
przez sumienie moralne (artykuł piąty). Ludzie kształtują
samych siebie i wzrastają wewnętrznie; całe swoje życie
zmysłowe i duchowe czynią przedmiotem swojego wzrostu (artykuł
szósty). Z pomocą łaski wzrastają w cnocie (artykuł
siódmy), unikają grzechu, a jeśli go popełnili, jak syn
marnotrawny
<a href="przypisy/przypisyIII-1-1.htm#2435" target="_self"><sup><font color="red"><b>1</b></font></sup></a>
powierzają się miłosierdziu naszego Ojca
niebieskiego (artykuł ósmy). W ten sposób osiągają
doskonałość miłości.</p>

<p align="center"><a name="o2kkkIII-1-1"><b>Artykuł pierwszy</b></a></p>

<p align="center"><b>CZŁOWIEK OBRAZEM BOGA</b></p>

<p align="justify"><b class="par" id="1701">1701</b> "Chrystus... już w samym objawieniu
tajemnicy Ojca i Jego miłości objawia w pełni człowieka
samemu człowiekowi i okazuje mu najwyższe jego
powołanie"
<a href="przypisy/przypisyIII-1-1.htm#2436" target="_self"><sup><font color="red"><b>2</b></font></sup></a>
. W Chrystusie, "obrazie Boga
niewidzialnego" (Kol 1, 15)
<a href="przypisy/przypisyIII-1-1.htm#2437" target="_self"><sup><font color="red"><b>3</b></font></sup></a>
, człowiek został stworzony
"na obraz i podobieństwo" Stwórcy. W Chrystusie,
Odkupicielu i Zbawicielu, obraz Boży, zniekształcony w
człowieku przez grzech pierwszy, został odnowiony w swoim
pierwotnym pięknie i uszlachetniony łaską Bożą
<a href="przypisy/przypisyIII-1-1.htm#2438" target="_self"><sup><font color="red"><b>4</b></font></sup></a>
.</p>

<p align="justify"><a name="p1702kkkIII-1-1"><b>1702</b></a> Obraz Boży jest
obecny w każdym człowieku. Jaśnieje we wspólnocie osób na
podobieństwo <font color="#FF0000"><strike>zjednoczenia</strike></font>
<font color="#008000"><u>jedności</u></font> Osób Boskich
między sobą (por. rozdział drugi).</p>

<p align="justify"><b class="par" id="1703">1703</b> Osoba ludzka, obdarzona "duchową i
nieśmiertelną" duszą
<a href="przypisy/przypisyIII-1-1.htm#2439" target="_self"><sup><font color="red"><b>5</b></font></sup></a>
, jest "jedynym na ziemi
stworzeniem, którego Bóg chciał dla niego samego"
<a href="przypisy/przypisyIII-1-1.htm#2440" target="_self"><sup><font color="red"><b>6</b></font></sup></a>
. Od chwili poczęcia jest ona przeznaczona do szczęścia
wiecznego.</p>

<p align="justify"><b class="par" id="1704">1704</b> Osoba ludzka uczestniczy w świetle i mocy Ducha
Bożego. Dzięki rozumowi jest zdolna do zrozumienia porządku
rzeczy ustanowionego przez Stwórcę. Dzięki swojej woli jest
zdolna kierować się sama z siebie do swojego prawdziwego dobra.
Swoją doskonałość znajduje w "poszukiwaniu i umiłowaniu
tego, co prawdziwe i dobre"
<a href="przypisy/przypisyIII-1-1.htm#2441" target="_self"><sup><font color="red"><b>7</b></font></sup></a>
.</p>

<p align="justify"><b class="par" id="1705">1705</b> Człowiek, dzięki duszy oraz duchowym władzom
rozumu i woli, jest obdarzony wolnością,
"szczególnym znakiem obrazu Bożego"
<a href="przypisy/przypisyIII-1-1.htm#2442" target="_self"><sup><font color="red"><b>8</b></font></sup></a>
.</p>

<p align="justify"><b class="par" id="1706">1706</b> Za pośrednictwem rozumu człowiek poznaje głos
Boga, który przynagla go do "czynienia dobra, a unikania
zła"
<a href="przypisy/przypisyIII-1-1.htm#2443" target="_self"><sup><font color="red"><b>9</b></font></sup></a>
. Każdy człowiek jest zobowiązany do kierowania
się tym prawem, które rozbrzmiewa w sumieniu i które wypełnia
się w miłości Boga i bliźniego. Życie moralne świadczy o
godności osoby.</p>

<p align="justify"><b class="par" id="1707">1707</b> "Człowiek... za poduszczeniem Złego, już
na początku historii nadużył swojej wolności"
<a href="przypisy/przypisyIII-1-1.htm#2444" target="_self"><sup><font color="red"><b>10</b></font></sup></a>
. Uległ pokusie i popełnił zło. Zachowuje pragnienie dobra, ale jego
natura nosi ranę grzechu pierworodnego. Stał się skłonny do
zła i podatny na błąd:</p>

<p align="justify">Człowiek jest wewnętrznie rozdarty. Z tego
też powodu całe życie ludzi, czy to jednostkowe, czy zbiorowe,
przedstawia się jako wałka, i to walka dramatyczna, między
dobrem i złem, między światłem i ciemnością</font>
<a href="przypisy/przypisyIII-1-1.htm#2445" target="_self"><sup><font color="red"><b>11</b></font></sup></a>
.</p>

<p align="justify"><b class="par" id="1708">1708</b> Chrystus przez swoją mękę wyzwolił nas od
Szatana i od grzechu. Wysłużył nam nowe życie w Duchu
Świętym. Jego łaska odnawia w nas to, co zniszczył grzech.</p>

<p align="justify"><b class="par" id="1709">1709</b> Ten, kto wierzy w Chrystusa, staje się synem
Bożym. To przybrane synostwo przemienia go, pozwalając mu iść
za przykładem Chrystusa; uzdalnia go do prawego działania i do
czynienia dobra. W zjednoczeniu ze swym Zbawicielem uczeń
osiąga doskonałość miłości - świętość. Życie moralne,
które dojrzało w łasce, wypełnia się w życiu wiecznym, w
chwale nieba.</p>

<p align="justify"><a name="o3kkkIII-1-1"><b><i>W skrócie</i></b></a></p>

<p align="justify"><b class="par" id="1710">1710</b> <i>"Chrystus... objawia w pełni człowieka
samemu człowiekowi i okazuje mu najwyższe jego powołanie"</i>
<a href="przypisy/przypisyIII-1-1.htm#2446" target="_self"><sup><font color="red"><b>12</b></font></sup></a>
.</p>

<p align="justify"><b class="par" id="1711">1711</b> <i>Osoba ludzka, obdarzona duszą duchową,
rozumem i wolą, od chwili swego poczęcia jest zwrócona do Boga
i przeznaczona do szczęścia wiecznego. Swoją doskonałość
osiąga w "poszukiwaniu i umiłowaniu tego, co prawdziwe i
dobre"</i>
<a href="przypisy/przypisyIII-1-1.htm#2447" target="_self"><sup><font color="red"><b>13</b></font></sup></a>
.</p>

<p align="justify"><b class="par" id="1712">1712</b> <i>Prawdziwa wolność jest w człowieku
"szczególnym znakiem obrazu Bożego"</i>
<a href="przypisy/przypisyIII-1-1.htm#2448" target="_self"><sup><font color="red"><b>14</b></font></sup></a>
.</p>

<p align="justify"><b class="par" id="1713">1713</b> <i>Człowiek jest zobowiązany do kierowania się
prawem moralnym, które przynagla go do "czynienia dobra, a
unikania zła"</i>
<a href="przypisy/przypisyIII-1-1.htm#2449" target="_self"><sup><font color="red"><b>15</b></font></sup></a>
.<i> Prawo to rozbrzmiewa w jego
sumieniu.</i></p>

<p align="justify"><b class="par" id="1714">1714</b> <i>Człowiek, którego natura została zraniona
przez grzech pierworodny, jest podatny na błąd i skłonny do
zła w urzeczywistnianiu swojej wolności.</i></p>

<p align="justify"><b class="par" id="1715">1715</b> <i>Wierzący w Chrystusa ma nowe życie w Duchu
Świętym. Życie moralne, które wzrasta i dojrzewa w łasce,
osiągnie wypełnienie w chwale nieba.</i></p>

<p align="center"><a name="o4kkkIII-1-1"><b>Artykuł drugi</b></a></p>

<p align="center"><b>NASZE POWOŁANIE DO SZCZĘŚCIA</b></p>

<p align="justify"><a name="o5kkkIII-1-1"><b>I. Błogosławieństwa</b></a></p>

<p align="justify"><b class="par" id="1716">1716</b> Błogosławieństwa znajdują się w centrum
przepowiadania Jezusa. Ich ogłoszenie podejmuje obietnice dane
narodowi wybranemu od czasów Abrahama. Wypełnia je, wskazując
za ich pośrednictwem nie tylko na korzystanie z dóbr ziemskich,
ale na Królestwo niebieskie:</p>

<p align="justify">Błogosławieni ubodzy w duchu, albowiem do
nich należy Królestwo niebieskie.</font><br>
Błogosławieni, którzy się smucą, albowiem oni
będą pocieszeni. Błogosławieni cisi, albowiem oni na
własność posiądą ziemię.</font><br>
Błogosławieni, którzy łakną i pragną
sprawiedliwości, albowiem oni będą nasyceni.</font><br>
Błogosławieni miłosierni, albowiem oni
miłosierdzia dostąpią.</font><br>
Błogosławieni czystego serca, albowiem oni Boga
oglądać będą. Błogosławieni, którzy wprowadzają pokój,
albowiem oni będą nazwani synami Bożymi.</font><br>
Błogosławieni, którzy cierpią prześladowanie
dla sprawiedliwości, albowiem do nich należy Królestwo
niebieskie.</font><br>
Błogosławieni jesteście, gdy [ludzie] wam
urągają i prześladują was, i gdy z mego powodu mówią
kłamliwie wszystko złe na was. Cieszcie się i radujcie,
albowiem wasza nagroda wielka jest w niebie (Mt 5, 3-12).</font></p>

<p align="justify"><b class="par" id="1717">1717</b> Błogosławieństwa odzwierciedlają oblicze
Jezusa Chrystusa i opisują Jego miłość; wyrażają
powołanie wiernych włączonych w chwałę Jego Męki i
Zmartwychwstania; wyjaśniają charakterystyczne działania i
postawy życia 1820 chrześcijańskiego; są paradoksalnymi
obietnicami, które podtrzymują nadzieję w trudnościach;
zapowiadają dobrodziejstwa i nagrodę, które w sposób ukryty
są już udzielane uczniom; zostały zapoczątkowane w życiu
Najświętszej Maryi Dziewicy i wszystkich świętych.</p>

<p align="justify"><a name="o6kkkIII-1-1"><b>II. Pragnienie szczęścia</b></a></p>

<p align="justify"><b class="par" id="1718">1718</b> Błogosławieństwa są odpowiedzią na naturalne
pragnienie szczęścia. Pragnienie to ma Boskie pochodzenie; Bóg
wszczepił je w serce człowieka, by przyciągnąć je do siebie,
ponieważ tylko On może je zaspokoić.</p>

<p align="justify">Z pewnością wszyscy chcemy żyć
szczęśliwie i nie ma wśród ludzi nikogo, kto nie zgodziłby
się na to, zanim by mu to nawet jasno przedstawiono</font>
<a href="przypisy/przypisyIII-1-1.htm#2450" target="_self"><sup><font color="red"><b>16</b></font></sup></a>
.</p>

<p align="justify">Jakże więc szukam Ciebie, Panie? Gdy szukam
Ciebie, mojego Boga, szukam życia szczęśliwego. Będę
Cię szukał, by dusza moja żyć mogła. Ciało me żyje dzięki
mojej duszy, a dusza żyje dzięki Tobie</font>
<a href="przypisy/przypisyIII-1-1.htm#2451" target="_self"><sup><font color="red"><b>17</b></font></sup></a>
.</p>

<p align="justify">Jedynie Bóg nasyca</font>
<a href="przypisy/przypisyIII-1-1.htm#2452" target="_self"><sup><font color="red"><b>18</b></font></sup></a>
.</p>

<p align="justify"><b class="par" id="1719">1719</b> Błogosławieństwa odsłaniają cel życia
ludzkiego, ostateczny cel czynów ludzkich: Bóg powołuje nas do
swojego własnego szczęścia. Powołanie to jest skierowane do
każdego osobiście, ale także do całego Kościoła, nowego
ludu tych, którzy przyjęli obietnicę i żyją nią w wierze.</p>

<p align="justify"><a name="o7kkkIII-1-1"><b>III. Szczęście chrześcijańskie</b></a></p>

<p align="justify"><b class="par" id="1720">1720</b> Nowy Testament używa licznych wyrażeń, by
scharakteryzować szczęście, do jakiego Bóg powołuje
człowieka: przyjście Królestwa Bożego
<a href="przypisy/przypisyIII-1-1.htm#2453" target="_self"><sup><font color="red"><b>19</b></font></sup></a>
; oglądanie Boga:
"Błogosławieni czystego serca, albowiem oni Boga oglądać
będą" (Mt 5, 8)
<a href="przypisy/przypisyIII-1-1.htm#2454" target="_self"><sup><font color="red"><b>20</b></font></sup></a>
; wejście do radości Pana
<a href="przypisy/przypisyIII-1-1.htm#2455" target="_self"><sup><font color="red"><b>21</b></font></sup></a>
; wejście do odpoczynku Boga (Hbr 4, 7-11):</p>

<p align="justify">Wtedy więc będziemy odpoczywali i oglądali,
będziemy oglądali i kochali, będziemy kochali i wychwalali.
Oto co będzie na końcu, ale bez końca. Bo i jakiż inny jest
nasz cel, jeśli nie dojście do Królestwa, które nie będzie
miało końca?</font>
<a href="przypisy/przypisyIII-1-1.htm#2456" target="_self"><sup><font color="red"><b>22</b></font></sup></a>
.</p>

<p align="justify"><b class="par" id="1721">1721</b> Bóg bowiem stworzył nas, byśmy Go poznawali,
służyli Mu, miłowali Go, i w ten sposób doszli do raju.
Szczęście czyni nas "uczestnikami Boskiej natury"
(2 P 1, 4) i życia wiecznego
<a href="przypisy/przypisyIII-1-1.htm#2457" target="_self"><sup><font color="red"><b>23</b></font></sup></a>
. Wraz z nim człowiek wchodzi do
chwały Chrystusa
<a href="przypisy/przypisyIII-1-1.htm#2458" target="_self"><sup><font color="red"><b>24</b></font></sup></a>
i do radości życia trynitarnego. </p>

<p align="justify"><b class="par" id="1722">1722 </b>Takie szczęście przekracza zrozumienie i siły
samego człowieka. Wypływa ono z darmo danego daru Bożego.
Dlatego właśnie nazywa się je nadprzyrodzonym, tak jak
łaskę, która uzdalnia człowieka do wejścia do radości
Bożej.</p>

<p align="justify">"Błogosławieni czystego serca, albowiem
oni Boga oglądać będą". Istotnie, "nikt nie może
oglądać Boga", to znaczy zobaczyć Jego majestatu i
niewysłowionej chwały i "pozostać przy życiu",
albowiem Ojciec jest niepojęty; jednak w swojej dobroci,
miłości do ludzi i wszechmocy wyświadczył tak wielką łaskę
tym, którzy</font><br>
Go miłują, że pozwolił im ujrzeć siebie...
albowiem, "co niemożliwe jest u ludzi, możliwe jest u
Boga"</font>
<a href="przypisy/przypisyIII-1-1.htm#2459" target="_self"><sup><font color="red"><b>25</b></font></sup></a>
.</p>

<p align="justify"><b class="par" id="1723">1723</b> Obiecane szczęście stawia nas wobec
decydujących wyborów moralnych. Zaprasza nas do oczyszczenia
naszego serca ze złych skłonności i do poszukiwania nade
wszystko miłości Bożej. Uczy nas, że prawdziwe szczęście
nie polega ani na bogactwie czy dobrobycie, na ludzkiej sławie
czy władzy, ani na żadnym ludzkim dziele, choćby było tak
użyteczne jak nauka, technika czy sztuka, ani nie tkwi w żadnym
stworzeniu, ale znajduje się w samym Bogu, który jest
źródłem wszelkiego dobra i wszelkiej miłości:</p>

<p align="justify">Bogactwo jest wielkim bożyszczem dzisiejszych
czasów; to jemu właśnie wielu ludzi składa hołd. Mierzą oni
szczęście według stanu posiadania, a także według stanu
posiadania odmierzają szacunek... Wszystko to bierze się z
przekonania, że będąc bogatym można wszystko. Bogactwo jest
więc jednym z bożków dzisiejszych czasów. Innym jest
uznanie... Doszło do tego, że uznanie, fakt bycia znanym,
czynienia wrzawy w świecie (co można by nazwać rozgłosem
prasowym) uważa się za dobro samo w sobie, za najwyższe dobro,
za przedmiot najwyższej czci</font>
<a href="przypisy/przypisyIII-1-1.htm#2460" target="_self"><sup><font color="red"><b>26</b></font></sup></a>
.</p>

<p align="justify"><b class="par" id="1724">1724</b> Dekalog, Kazanie na Górze i nauczanie apostolskie
opisują nam drogi prowadzące do Królestwa niebieskiego.
Wspierani łaską Ducha Świętego, idziemy nimi krok za krokiem
przez codzienne czyny. Wzbogaceni słowem Chrystusa, powoli
przynosimy owoce w Kościele na chwałę Bożą
<a href="przypisy/przypisyIII-1-1.htm#2461" target="_self"><sup><font color="red"><b>27</b></font></sup></a>
.</p>

<p align="justify"><a name="o8kkkIII-1-1"><b><i>W skrócie</i></b></a></p>

<p align="justify"><b class="par" id="1725">1725</b> <i>Błogosławieństwa podejmują i wypełniają
obietnice Boże od czasów Abrahama, ukierunkowając je na
Królestwo niebieskie. Są odpowiedzią na pragnienie
szczęścia, jakie Bóg złożył w sercu człowieka.</i></p>

<p align="justify"><b class="par" id="1726">1726</b> <i>Błogosławieństwa uczą nas o celu
ostatecznym, do jakiego powołuje nas Bóg. Jest nim: Królestwo
Boże, oglądanie Boga, uczestnictwo w naturze Bożej, życie
wieczne, usynowienie, odpoczynek w Bogu.</i></p>

<p align="justify"><b class="par" id="1727">1727</b> <i>Szczęście życia wiecznego jest darmo danym
darem Bożym; jest ono nadprzyrodzone, podobnie jak łaska,
która do niego prowadzi.</i></p>

<p align="justify"><b class="par" id="1728">1728</b> <i>Błogosławieństwa stawiają nas wobec
decydujących wyborów dotyczących dóbr ziemskich; oczyszczają
nasze serce, by nas nauczyć miłować Boga nade wszystko.</i></p>

<p align="justify"><b class="par" id="1729">1729</b><i> Szczęście niebieskie określa kryteria
rozeznawania w korzystaniu z dóbr ziemskich, zgodnie z prawem
Bożym.</i></p>

<p align="center"><a name="o9kkkIII-1-1"><b>Artykuł trzeci</b></a></p>

<p align="center"><b>WOLNOŚĆ CZŁOWIEKA</b></p>

<p align="justify"><b class="par" id="1738">1730</b> Bóg stworzył człowieka jako istotę
rozumną, dając mu godność osoby obdarzonej możliwością
decydowania i panowaniem nad swoimi czynami. "Bóg bowiem
zechciał człowieka pozostawić w ręku rady jego, żeby
Stworzyciela swego szukał z własnej ochoty i Jego się
trzymając, dobrowolnie dochodził do pełnej i błogosławionej
doskonałości"
<a href="przypisy/przypisyIII-1-1.htm#2462" target="_self"><sup><font color="red"><b>28</b></font></sup></a>
:</p>

<p align="justify">Człowiek jest istotą rozumną, a przez to
podobną do Boga; został stworzony jako wolny i mający
panowanie nad swoimi czynami</font>
<a href="przypisy/przypisyIII-1-1.htm#2463" target="_self"><sup><font color="red"><b>29</b></font></sup></a>
.</p>

<p align="justify"><a name="o10kkkIII-1-1"><b>I. Wolność i odpowiedzialność</b></a></p>

<p align="justify"><b class="par" id="1731">1731</b> Wolność jest zakorzenioną w rozumie i woli
możliwością działania lub niedziałania, czynienia tego lub
czegoś innego, a więc podejmowania przez siebie dobrowolnych
działań. Dzięki wolnej woli każdy decyduje o sobie. Wolność
jest w człowieku siłą wzrastania i dojrzewania w prawdzie i
dobru; osiąga ona swoją doskonałość, gdy jest ukierunkowana
na Boga, który jest naszym szczęściem.</p>

<p align="justify"><b class="par" id="1732">1732</b> Wolność, dopóki nie utwierdzi się w pełni w
swoim najwyższym dobru, jakim jest Bóg, zakłada możliwość <i>wyboru
między dobrem a złem</i>, a więc albo wzrastania w
doskonałości, albo upadania i grzeszenia. Charakteryzuje ona
czyny właściwe człowiekowi. Staje się źródłem pochwały
lub nagany, zasługi lub winy.</p>

<p align="justify"><b class="par" id="1733">1733</b> Im więcej człowiek czyni dobra, tym bardziej
staje się wolnym. Prawdziwą wolnością jest tylko wolność w
służbie dobra i sprawiedliwości. Wybór nieposłuszeństwa i
zła jest nadużyciem wolności i prowadzi do "niewoli
grzechu"
<a href="przypisy/przypisyIII-1-1.htm#2464" target="_self"><sup><font color="red"><b>30</b></font></sup></a>
. </p>

<p align="justify"><b class="par" id="1734">1734</b> Wolność czyni człowieka <i>odpowiedzialnym</i>
za swoje czyny w takiej mierze, w jakiej są one dobrowolne.
Postęp w cnocie, poznanie dobra i asceza zwiększają panowanie
woli nad jej czynami.</p>

<p align="justify"><b class="par" id="1735">1735</b> <i>Poczytalność</i> i odpowiedzialność za
działanie mogą zostać zmniejszone, a nawet zniesione, na
skutek niewiedzy, nieuwagi, przymusu, strachu, przyzwyczajeń,
nieopanowanych uczuć oraz innych czynników psychicznych lub
społecznych.</p>

<p align="justify"><b class="par" id="1736">1736</b> Każdy czyn bezpośrednio chciany jest
przypisywany jego sprawcy:</p>

<p align="justify">Tak więc Pan w ogrodzie zwraca się do Adama,
który popełnił grzech: "Dlaczego to uczyniłeś?"</font>
<a href="przypisy/przypisyIII-1-1.htm#2465" target="_self"><sup><font color="red"><b>31</b></font></sup></a>
Podobnie pyta Kaina</font>
<a href="przypisy/przypisyIII-1-1.htm#2466" target="_self"><sup><font color="red"><b>32</b></font></sup></a>
. Tak samo zwraca się prorok Natan do
króla Dawida po jego cudzołóstwie z żoną Uriasza i
zamordowaniu go</font>
<a href="przypisy/przypisyIII-1-1.htm#2467" target="_self"><sup><font color="red"><b>33</b></font></sup></a>
.</p>

<p align="justify">Działanie może być zamierzone pośrednio,
gdy wynika z zaniedbania w stosunku do tego, co należało
wiedzieć lub uczynić, np. wypadek na skutek nieznajomości
zasad ruchu drogowego.</font></p>

<p align="justify"><b class="par" id="1737">1737</b> Skutek może być dopuszczony,
chociaż nie był chciany przez sprawcę, np. nadmierne
wyczerpanie matki przy chorym dziecku. Zły skutek nie jest
przypisywany sprawcy, jeżeli nie był zamierzony ani jako cel,
ani jako środek działania, jak np. śmierć poniesiona podczas
udzielania pomocy osobie będącej w niebezpieczeństwie. Aby
zły skutek mógł być przypisany sprawcy, trzeba, aby był
przewidywany, a sprawca miał możliwość uniknięcia go, np.
zabójstwo spowodowane przez kierowcę w stanie nietrzeźwym.</font></p>

<p align="justify"><b class="par" id="1738">1738</b> Wolność wypełnia się w relacjach
międzyludzkich. Każda osoba ludzka, stworzona na obraz Boży,
ma prawo naturalne, by była uznana za istotę wolną i
odpowiedzialną. Wszyscy są zobowiązani do szacunku wobec
każdego. <i>Prawo do korzystania z wolności </i>jest
nieodłącznym wymogiem godności osoby ludzkiej, zwłaszcza w
dziedzinie moralności i religii
<a href="przypisy/przypisyIII-1-1.htm#2468" target="_self"><sup><font color="red"><b>34</b></font></sup></a>
. Prawo to powinno być uznane
przez władze świeckie oraz chronione w granicach dobra
wspólnego i porządku publicznego
<a href="przypisy/przypisyIII-1-1.htm#2469" target="_self"><sup><font color="red"><b>35</b></font></sup></a>
.</p>

<p align="justify"><a name="o11kkkIII-1-1"><b>II. Wolność ludzka w ekonomii
zbawienia</b></a></p>

<p align="justify"><b class="par" id="1739">1739</b> <i>Wolność i grzech</i>. Wolność człowieka
jest ograniczona i omylna. Rzeczywiście, człowiek zbłądził.
Zgrzeszył w sposób wolny. Odrzucając plan miłości Bożej,
oszukał samego siebie; stał się niewolnikiem grzechu. Ta
pierwsza alienacja pociągnęła za sobą wiele innych. Od
początku historia ludzkości świadczy o nieszczęściach i
uciskach, które zrodziły się w sercu człowieka w następstwie
złego używania wolności.</p>

<p align="justify"><b class="par" id="1740">1740</b><i> Zagrożenia wolności.</i> Wolność nie daje
nam prawa do mówienia i czynienia wszystkiego. Opiera się na
fałszu przekonanie, że człowiek, "podmiot tej wolności,
(jest) jednostką samowystarczalną i mającą na celu
zaspokojenie swojego własnego interesu przez korzystanie z dóbr
ziemskich"
<a href="przypisy/przypisyIII-1-1.htm#2470" target="_self"><sup><font color="red"><b>36</b></font></sup></a>
. Poza tym, uwarunkowania ładu ekonomicznego i
społecznego, politycznego i kulturowego, konieczne do
właściwego korzystania z wolności, zbyt często są
nieuznawane i gwałcone. Te sytuacje zaślepienia i
niesprawiedliwości obciążają życie moralne i wystawiają
zarówno mocnych, jak i słabych na pokusę grzechu przeciw
miłości. Człowiek, oddalając się od prawa moralnego, godzi
we własną wolność, sam się zniewala, zrywa braterstwo z
innymi ludźmi i buntuje się przeciw prawdzie Bożej.</p>

<p align="justify"><b class="par" id="1741">1741</b><i> Wyzwolenie i zbawienie.</i> Przez swój
chwalebny Krzyż Chrystus wysłużył zbawienie wszystkim
ludziom. Wybawił ich z grzechu, który trzymał ich w niewoli;
"Ku wolności wyswobodził nas Chrystus" (Ga 5, 1). W
Nim uczestniczymy w prawdzie, która czyni nas wolnymi
<a href="przypisy/przypisyIII-1-1.htm#2471" target="_self"><sup><font color="red"><b>37</b></font></sup></a>
. Został
nam dany Duch Święty - jak naucza Apostoł - "gdzie jest
Duch... tam wolność" (2 Kor 3,17). Już teraz chlubimy
się "wolnością... dzieci Bożych" (Rz 8, 21).</p>

<p align="justify"><b class="par" id="1742">1742</b> <i>Wolność i łaska.</i> Łaska Chrystusa w
żadnym wypadku nie narusza naszej wolności, gdy odpowiada ona
zmysłowi prawdy i dobra, jaki Bóg złożył w sercu człowieka.
Przeciwnie, doświadczenie chrześcijańskie, zwłaszcza
doświadczenie modlitwy, świadczy o tym, że im bardziej
jesteśmy ulegli wobec poruszeń łaski, tym bardziej wzrasta
nasza wewnętrzna wolność i nasza pewność zarówno wobec
trudności, jak wobec nacisków i przymusu ze strony świata
zewnętrznego. Przez działanie łaski Duch Święty wychowuje
nas do wolności duchowej, by uczynić nas wolnymi
współpracownikami swego dzieła w Kościele i w świecie:</p>

<p align="justify">Wszechmogący i miłosierny Boże, oddal od nas
łaskawie wszelkie przeciwności, abyśmy wolni od
niebezpieczeństw duszy i ciała, mogli swobodnie pełnić Twoją
służbę</font>
<a href="przypisy/przypisyIII-1-1.htm#2472" target="_self"><sup><font color="red"><b>38</b></font></sup></a>
.</p>

<p align="justify"><a name="o12kkkIII-1-1"><b><i>W skrócie</i></b></a></p>

<p align="justify"><b class="par" id="1743">1743</b> <i>Bóg "zechciał człowieka pozostawić w
ręku rady jego, żeby Stworzyciela swego szukał z własnej
ochoty i Jego się trzymając, dobrowolnie dochodził do pełnej
i błogosławionej doskonałości"</i>
<a href="przypisy/przypisyIII-1-1.htm#2473" target="_self"><sup><font color="red"><b>39</b></font></sup></a>
.</p>

<p align="justify"><b class="par" id="1744">1744<i> </i></b><i>Wolność jest możliwością
działania lub niedziałania, a więc podejmowania przez siebie
dobrowolnych działań. Osiąga ona doskonałość swojego
działania, gdy jest ukierunkowana na Boga, który jest naszym
najwyższym Dobrem.</i></p>

<p align="justify"><b class="par" id="1745">1745</b> <i>Wolność charakteryzuje czyny właściwe
człowiekowi. Sprawia, że istota ludzka jest odpowiedzialna za
czyny, których jest dobrowolnym sprawcą. Świadome działanie
jest właściwe człowiekowi.</i></p>

<p align="justify"><b class="par" id="1746">1746</b> <i>Poczytalność lub odpowiedzialność za
działanie może zostać zmniejszona lub zniesiona na skutek
niewiedzy, przymusu, strachu oraz innych czynników psychicznych
lub społecznych.</i></p>

<p align="justify"><b class="par" id="1747">1747</b> <i>Prawo do korzystania z wolności jest
nieodłącznym wymogiem godności człowieka, zwłaszcza w
dziedzinie religii i moralności. Wolność nie daje nam jednak
fałszywego prawa do mówienia i czynienia wszystkiego.</i></p>

<p align="justify"><b class="par" id="1748">1748</b> <i>"Ku wolności wyswobodził nas
Chrystus" (Ga 5, 1).</i></p>

<p align="center"><a name="o13kkkIII-1-1"><b>Artykuł czwarty</b></a></p>

<p align="center"><b>MORALNOŚĆ CZYNÓW LUDZKICH</b></p>

<p align="justify"><b class="par" id="1749">1749</b> Wolność czyni człowieka podmiotem moralnym. Gdy
człowiek działa w sposób świadomy, jest - jeśli tak można
powiedzieć - ojcem własnych czynów. Czyny ludzkie, to znaczy
czyny wybrane w sposób wolny na podstawie sądu<br>
sumienia, mogą być kwalifikowane moralnie. Są dobre albo złe.</p>

<p align="justify"><a name="o14kkkIII-1-1"><b>I. Źródła moralności</b></a></p>

<p align="justify"><b class="par" id="1750">1750 </b>Moralność czynów ludzkich zależy od:<br>
- wybranego przedmiotu;<br>
- zamierzonego celu, czyli od intencji;<br>
- okoliczności działania.<br>
Przedmiot, intencja i okoliczności stanowią
"źródła", czyli elementy konstytutywne moralności
czynów ludzkich.</p>

<p align="justify"><b class="par" id="1751">1751</b> Wybranym<i> przedmiotem</i> jest dobro, do
którego wola kieruje się w sposób dobrowolny. Stanowi on
materię czynu ludzkiego. Wybrany przedmiot określa moralnie akt
woli, o ile rozum uznaje go i ocenia jako zgodny lub racjonalny
porządek dobra i zła, poświadczany przez sumienie.</p>

<p align="justify"><b class="par" id="1752">1752</b> W odróżnieniu od przedmiotu, po stronie podmiotu
działającego znajduje się jego <i>intencja</i>. Intencja jest
istotnym elementem w wartościowaniu moralnym działania,
ponieważ sytuuje się w wolitywnym źródle działania i
określa je przez cel. Cel jest pierwszym elementem intencji i
wskazuje na zamierzony kres działania. Intencja jest zwróceniem
się woli do celu; dotyczy ona kresu działania. Jest
ukierunkowaniem na przewidywane dobro podejmowanego działania.
Nie ogranicza się do ukierunkowania naszych poszczególnych
działań, ale może porządkować pod kątem tego samego celu
wiele działań. Może ukierunkować całe życie na cel
ostateczny. Na przykład wyświadczona przysługa ma na celu
pomoc bliźniemu, ale jednocześnie może być inspirowana
miłością Boga jako celu ostatecznego wszystkich naszych
działań. To samo działanie może być inspirowane wieloma
intencjami, np. wyświadczenie przysługi, by zyskać
przychylność lub by się nim chełpić.</p>

<p align="justify"><b class="par" id="1753">1753</b> Dobra intencja (np. pomoc bliźniemu) nie czyni
ani dobrym, ani słusznym zachowania, które samo w sobie jest
nieuporządkowane (jak kłamstwo czy oszczerstwo). Cel nie
uświęca środków. Nie można więc usprawiedliwić skazania
niewinnego jako uprawnionego środka dla ratowania narodu.
Przeciwnie, dodatkowa zła intencja (jak próżna chwała) czyni
złym czyn, który sam z siebie może być dobry (np.
jałmużna
<a href="przypisy/przypisyIII-1-1.htm#2474" target="_self"><sup><font color="red"><b>40</b></font></sup></a>
).</p>

<p align="justify"><b class="par" id="1754">1754 </b><i>Okoliczności</i>, a w tym także konsekwencje,
są drugorzędnymi elementami czynu moralnego. Przyczyniają się
one do powiększenia lub zmniejszenia dobra lub zła moralnego
czynów ludzkich (np. wysokość skradzionej kwoty). Mogą one
również zmniejszyć lub zwiększyć odpowiedzialność sprawcy
(np. działanie ze strachu przed śmiercią). Okoliczności nie
mogą same z siebie zmienić jakości moralnej samych czynów;
nie mogą uczynić ani dobrym, ani słusznym tego działania,
które jest samo w sobie złe.</p>

<p align="justify"><a name="o15kkkIII-1-1"><b>II. Czyny dobre i czyny złe</b></a></p>

<p align="justify"><b class="par" id="1755">1755</b> Czyn <i>moralnie dobry</i> zakłada jednocześnie
dobro przedmiotu, celu i okoliczności. Zły cel niszczy
działanie, chociaż jego przedmiot byłby sam w sobie dobry (jak
modlitwa i post "po to, by ludzie widzieli").<br>
<i>Wybrany przedmiot</i> już sam może uczynić złym całość
działania. Istnieją konkretne zachowania, jak nierząd,
których wybór jest zawsze błędny, ponieważ pociąga za sobą
nieuporządkowanie woli, to znaczy zło moralne.</p>

<p align="justify"><b class="par" id="1756">1756 </b>Błędna jest więc ocena moralności czynów
ludzkich, biorąca pod uwagę tylko intencję, która je
inspiruje, lub okoliczności (środowisko, presja społeczna,
przymus lub konieczność działania itd.) stanowiące ich tło.
Istnieją czyny, które z siebie i w sobie, niezależnie od
okoliczności i intencji, są zawsze bezwzględnie niedozwolone
ze względu na ich przedmiot, jak bluźnierstwo i
krzywoprzysięstwo, zabójstwo i cudzołóstwo. Niedopuszczalne
jest czynienie zła, by wynikło z niego dobro.</p>

<p align="justify"><a name="o16kkkIII-1-1"><b><i>W skrócie</i></b></a></p>

<p align="justify"><b class="par" id="1757">1757 </b><i>Przedmiot, intencja i okoliczności stanowią
trzy "źródła" moralności czynów ludzkich.</i></p>

<p align="justify"><b class="par" id="1758">1758</b> <i>Wybrany przedmiot określa moralnie akt woli,
według którego rozum uznaje go i ocenia jako dobry lub zły.</i></p>

<p align="justify"><b class="par" id="1759">1759</b> <i>"Nie można usprawiedliwić złego
działania podjętego w dobrej intencji"</i>
<a href="przypisy/przypisyIII-1-1.htm#2475" target="_self"><sup><font color="red"><b>41</b></font></sup></a>
<i>. Cel nie
uświęca środków.</i></p>

<p align="justify"><b class="par" id="1760">1760</b> <i>Czyn moralnie dobry zakłada jednocześnie
dobro przedmiotu, celu i okoliczności.</i></p>

<p align="justify"><b class="par" id="1761">1761</b> <i>Istnieją konkretne zachowania, których wybór
jest zawsze błędny, ponieważ pociąga za sobą
nieuporządkowanie woli, to znaczy zło moralne. Jest
niedopuszczalne czynienie zła, by wynikło z niego dobro.</i></p>

<p align="center"><a name="o17kkkIII-1-1"><b>Artykuł piąty</b></a></p>

<p align="center"><b>MORALNOŚĆ UCZUĆ</b></p>

<p align="justify"><b class="par" id="1762">1762</b> Osoba ludzka dąży do szczęścia przez swoje
świadome czyny; uczucia bądź doznania, jakich doświadcza,
mogą ją do tego uzdalniać lub się do tego przyczyniać.</p>

<p align="justify"><a name="o18kkkIII-1-1"><b>I. Uczucia</b></a></p>

<p align="justify"><b class="par" id="1763">1763</b> Pojęcie "uczucia" należy do
dziedzictwa chrześcijańskiego. Doznania lub uczucia oznaczają
emocje lub poruszenia wrażliwości, które skłaniają do
działania lub niedziałania, zgodnie z tym, co jest odczuwane
lub wyobrażane jako dobre lub złe.</p>

<p align="justify"><b class="par" id="1764">1764</b> Uczucia są naturalnymi składnikami psychiki
ludzkiej, stanowią obszar przejściowy i zapewniają więź
między życiem zmysłowym a życiem ducha. Nasz 368 Pan wskazuje
na serce człowieka jako na źródło, z którego wypływają
uczucia
<a href="przypisy/przypisyIII-1-1.htm#2476" target="_self"><sup><font color="red"><b>42</b></font></sup></a>
.</p>

<p align="justify"><b class="par" id="1765">1765</b> Człowiek posiada wiele uczuć. Najbardziej
podstawowym uczuciem jest miłość spowodowana upodobaniem do
dobra. Miłość wywołuje pragnienie nieobecnego dobra i
nadzieję na jego uzyskanie. Pragnienie to kończy się
przyjemnością i radością z posiadanego dobra. Bojaźń przed
złem wywołuje nienawiść, wstręt i lęk przed złem
przyszłym. Bojaźń ta kończy się smutkiem z powodu
istniejącego zła lub gniewem, który się mu sprzeciwia.</p>

<p align="justify"><b class="par" id="1766">1766</b> "Kochać znaczy chcieć dla kogoś
dobra"
<a href="przypisy/przypisyIII-1-1.htm#2477" target="_self"><sup><font color="red"><b>43</b></font></sup></a>
. Wszystkie inne uczucia mają swoje źródło w tym
pierwotnym poruszeniu serca człowieka ku dobru. Jedynie 1704
dobro jest miłowane
<a href="przypisy/przypisyIII-1-1.htm#2478" target="_self"><sup><font color="red"><b>44</b></font></sup></a>
. "Uczucia są złe, gdy miłość
jest zła; dobre, gdy miłość jest dobra"
<a href="przypisy/przypisyIII-1-1.htm#2479" target="_self"><sup><font color="red"><b>45</b></font></sup></a>
.</p>

<p align="justify"><a name="o19kkkIII-1-1"><b>II. Uczucia i życie moralne</b></a></p>

<p align="justify"><b class="par" id="1767">1767 </b>Uczucia same w sobie nie są ani dobre, ani złe.
Nabierają one wartości moralnej w takiej mierze, w jakiej
faktycznie zależą od rozumu i od woli. Uczucia nazywane są
dobrowolnymi "albo dlatego, że nakazuje je wola, albo
dlatego, że ich nie zabrania"
<a href="przypisy/przypisyIII-1-1.htm#2480" target="_self"><sup><font color="red"><b>46</b></font></sup></a>
. Doskonałość dobra
moralnego lub ludzkiego wymaga, by rozum kierował uczuciami
<a href="przypisy/przypisyIII-1-1.htm#2481" target="_self"><sup><font color="red"><b>47</b></font></sup></a>
.</p>

<p align="justify"><b class="par" id="1768">1768</b> Wzniosłe uczucia nie decydują ani o moralności,
ani o świętości osób; stanowią niewyczerpany zasób
wyobrażeń i odczuć, w których wyraża się życie moralne.
Uczucia są moralnie dobre, gdy przyczyniają się do dobrego
działania; w przeciwnym razie - są moralnie złe. Prawa wola
podporządkowuje dobru i szczęściu poruszenia zmysłowe, które
uznaje za swoje. Zła wola ulega nieuporządkowanym uczuciom i
potęguje je. Emocje i doznania mogą być przekształcone w <i>cnoty</i>
lub zniekształcone w<i> wady. </i></p>

<p align="justify"><b class="par" id="1769">1769</b> W życiu chrześcijańskim sam Duch Święty
wypełnia swoje dzieło, pobudzając całość bytu człowieka,
wraz z jego cierpieniami, obawami, smutkami, jak to jawi się w
agonii i męce Pana. W Chrystusie uczucia ludzkie mogą otrzymać
swoje spełnienie w miłości i Boskim szczęściu.</p>

<p align="justify"><b class="par" id="1770">1770</b> Doskonałość moralna polega na tym, aby
człowieka kierowała do dobra nie tylko wola, lecz także jego
dążenie zmysłowe zgodnie ze słowami psalmu: "Moje serce
i ciało radośnie wołają do Boga żywego" (Ps 84, 3).</p>

<p align="justify"><a name="o20kkkIII-1-1"><b><i>W skrócie</i></b></a></p>

<p align="justify"><b class="par" id="1771">1771</b> <i>Pojęcie "uczucia" oznacza odczucia
lub doznania. Człowiek dzięki swoim emocjom przeczuwa dobro i
przewiduje zło.</i></p>

<p align="justify"><b class="par" id="1772">1772</b> <i>Podstawowymi uczuciami są miłość i
nienawiść, pragnienie i obawa, radość, smutek i gniew.</i></p>

<p align="justify"><b class="par" id="1773">1773</b> <i>W uczuciach jako poruszeniach wrażliwości nie
ma ani dobra, ani zła moralnego. W miarę jednak ich
zależności od rozumu i od woli jest w nich dobro lub zło
moralne.</i></p>

<p align="justify"><b class="par" id="1774">1774</b> <i>Emocje i doznania mogą być przekształcone w
cnoty lub zniekształcone w wady.</i></p>

<p align="justify"><b class="par" id="1775">1775</b> <i>Doskonałość dobra moralnego polega na tym,
aby nie tylko wola, lecz także "serce" kierowało
człowieka do dobra.</i></p>

<p align="center"><a name="o21kkkIII-1-1"><b>Artykuł szósty</b></a></p>

<p align="center"><b>SUMIENIE MORALNE</b></p>

<p align="justify"><b class="par" id="1776">1776</b> "W głębi sumienia człowiek odkrywa prawo,
którego sam sobie nie nakłada, lecz któremu winien być
posłuszny i którego głos wzywający go zawsze tam, gdzie
potrzeba, do miłowania i czynienia dobra a unikania zła,
rozbrzmiewa w sercu nakazem... Człowiek bowiem ma w swym sercu
wypisane przez Boga prawo... Sumienie jest najtajniejszym
ośrodkiem i sanktuarium człowieka, gdzie przebywa on sam z
Bogiem, którego głos w jego wnętrzu rozbrzmiewa"
<a href="przypisy/przypisyIII-1-1.htm#2482" target="_self"><sup><font color="red"><b>48</b></font></sup></a>
.</p>

<p align="justify"><a name="o22kkkIII-1-1"><b>I. Sąd sumienia</b></a></p>

<p align="justify"><b class="par" id="1777">1777</b> Sumienie moralne
<a href="przypisy/przypisyIII-1-1.htm#2483" target="_self"><sup><font color="red"><b>49</b></font></sup></a>
obecne we wnętrzu osoby
nakazuje jej w odpowiedniej chwili pełnić dobro, a unikać
zła. Osądza ono również konkretne wybory, aprobując te,
które są dobre, i potępiając te, które są złe
<a href="przypisy/przypisyIII-1-1.htm#2484" target="_self"><sup><font color="red"><b>50</b></font></sup></a>
. Świadczy
ono o autorytecie prawdy odnoszącej się do najwyższego Dobra,
do którego osoba ludzka czuje się przyciągana i którego
nakazy przyjmuje. Człowiek roztropny słuchając sumienia
moralnego, może usłyszeć Boga, który mówi.</p>

<p align="justify"><b class="par" id="1778">1778 </b>Sumienie moralne jest sądem rozumu, przez który
osoba ludzka rozpoznaje jakość moralną konkretnego czynu,
który zamierza wykonać, którego właśnie dokonuje lub
którego dokonała. Człowiek we wszystkim tym, co mówi i co
czyni, powinien wiernie iść za tym, o czym wie, że jest
słuszne i prawe. Właśnie przez sąd swego sumienia człowiek
postrzega i rozpoznaje nakazy prawa Bożego:</p>

<p align="justify">Sumienie jest prawem naszego ducha, ale go
przewyższa; upomina nas, pozwala poznać odpowiedzialność i
obowiązek, obawę i nadzieję... Jest zwiastunem Tego, który
tak w świecie natury, jak i łaski, mówi do nas przez
zasłonę, poucza nas i nami kieruje. Sumienie jest pierwszym ze
wszystkich namiestników Chrystusa</font>
<a href="przypisy/przypisyIII-1-1.htm#2485" target="_self"><sup><font color="red"><b>51</b></font></sup></a>
.</p>

<p align="justify"><b class="par" id="1779">1779 </b>Jest ważne, by każdy wszedł w siebie, ażeby
usłyszeć głos swojego sumienia i za nim pójść. To
poszukiwanie <i>głębi wewnętrznej</i> jest tym bardziej
konieczne, że życie często sprawia, iż uchylamy się od
wszelkiej refleksji, zastanowienia się lub wejścia w siebie:</p>

<p align="justify">Wróć do swego sumienia, jego pytaj!...
Zejdźcie więc - bracia - do waszego wnętrza i we wszystkim, co
czynicie, patrzcie na Świadka - Boga!</font>
<a href="przypisy/przypisyIII-1-1.htm#2486" target="_self"><sup><font color="red"><b>52</b></font></sup></a>
</p>

<p align="justify"><b class="par" id="1780">1780</b> Godność osoby ludzkiej zawiera w sobie<i>
prawość sumienia</i> i jej się domaga. Sumienie obejmuje
postrzeganie zasad moralnych (syndereza), ich zastosowanie w
danych okolicznościach przez praktyczne rozeznanie racji i
dóbr, a w wyniku tego sąd o konkretnych czynach, zamierzonych
lub już dokonanych. Prawda o dobru moralnym, wyrażona w prawie
rozumu, jest praktycznie i konkretnie uznana przez<i> roztropny
sąd</i> sumienia. Człowieka, który wybiera zgodnie z tym
sądem, nazywa się człowiekiem roztropnym.</p>

<p align="justify"><b class="par" id="1781">1781</b> Sumienie pozwala wziąć <i>odpowiedzialność</i>
za dokonane czyny. Jeżeli człowiek popełnia zło, słuszny
sąd sumienia może być w nim świadkiem uniwersalnej prawdy o
dobru, a zarazem o złu jego pojedynczego wyboru. Wyrok sądu
sumienia stanowi rękojmię nadziei i miłosierdzia.
Poświadczając zły czyn, przypomina o przebaczeniu, o które
trzeba prosić, o dobru, które należy ciągle praktykować, i o
cnocie, którą bezustannie należy rozwijać za pomocą łaski
Bożej:</p>

<p align="justify">Uspokoimy przed Nim nasze serce. A jeśli nasze
serce oskarża nas, to Bóg jest większy od naszego serca i zna
wszystko (1 J 3, 19-20).</font></p>

<p align="justify"><b class="par" id="1782">1782</b> Człowiek ma prawo działać zgodnie z sumieniem i
wolnością, by osobiście podejmować decyzje moralne. "Nie
wolno więc go zmuszać, aby postępował wbrew swojemu sumieniu.
Ale nie wolno mu też przeszkadzać w postępowaniu zgodnie z
własnym sumieniem, zwłaszcza w dziedzinie religijnej "
<a href="przypisy/przypisyIII-1-1.htm#2487" target="_self"><sup><font color="red"><b>53</b></font></sup></a>
.</p>

<p align="justify"><a name="o23kkkIII-1-1"><b>II. Formowanie sumienia</b></a></p>

<p align="justify"><b class="par" id="1783">1783 </b>Sumienie powinno być uformowane, a sąd moralny
oświecony. Sumienie dobrze uformowane jest prawe i prawdziwe.
Formułuje ono swoje sądy, kierując się rozumem, zgodnie z
prawdziwym dobrem chcianym przez mądrość Stwórcy. Wychowanie
sumienia jest nieodzowne w życiu każdego człowieka, który
jest poddawany negatywnym wpływom, a przez grzech - kuszony do
wybrania raczej własnego zdania i odrzucenia nauczania pewnego.</p>

<p align="justify"><b class="par" id="1784">1784</b> Wychowanie sumienia jest zadaniem całego życia.
Od najmłodszych lat wprowadza ono dziecko w poznawanie i
praktykowanie prawa wewnętrznego, rozpoznawanego przez sumienie.
Roztropne wychowanie kształtuje cnoty; chroni lub uwalnia od
strachu, egoizmu i pychy, fałszywego poczucia winy i dążeń do
upodobania w sobie, zrodzonego z ludzkich słabości i błędów.
Wychowanie sumienia zapewnia wolność i prowadzi do pokoju
serca.</p>

<p align="justify"><b class="par" id="1785">1785</b> W formowaniu sumienia słowo Boże jest światłem
na naszej drodze; powinniśmy przyjmować je przez wiarę i
modlitwę oraz stosować w praktyce. Powinniśmy także badać
nasze sumienie, wpatrując się w krzyż Pana. Jesteśmy
wspierani darami Ducha Świętego, wspomagani świadectwem lub
radami innych ludzi i prowadzeni pewnym nauczaniem Kościoła
<a href="przypisy/przypisyIII-1-1.htm#2488" target="_self"><sup><font color="red"><b>54</b></font></sup></a>
.</p>

<p align="justify"><a name="o24kkkIII-1-1"><b>III. Wybierać zgodnie z sumieniem</b></a></p>

<p align="justify"><b class="par" id="1786">1786</b> Sumienie, stając wobec wyboru moralnego, może
wydać zarówno prawy sąd zgodny z rozumem i prawem Bożym, jak
i - przeciwnie - sąd błędny, który od tego odbiega.</p>

<p align="justify"><b class="par" id="1787">1787</b> Niekiedy człowiek spotyka się z sytuacjami,
które czynią sąd moralny mniej pewnym i utrudniają decyzję.
Powinien jednak zawsze szukać tego, co jest słuszne i dobre,
oraz rozeznawać wolę Bożą wyrażoną w prawie Bożym.</p>

<p align="justify"><b class="par" id="1788">1788</b> W tym celu człowiek stara się interpretować
dane doświadczenia i znaki czasów dzięki cnocie roztropności,
radom osób godnych zaufania oraz pomocy Ducha Świętego i Jego
darów.</p>

<p align="justify"><b class="par" id="1789">1789</b> Oto niektóre zasady, które stosują się do
wszystkich przypadków: <br>
- nigdy nie jest dopuszczalne czynienie zła, by wynikło z niego
dobro; <br>
- "złota zasada": "Wszystko... co byście
chcieli, żeby wam ludzie czynili, i wy im czyńcie!" (Mt 7, 12)
<a href="przypisy/przypisyIII-1-1.htm#2489" target="_self"><sup><font color="red"><b>55</b></font></sup></a>
;<br>
- miłość zawsze przejawia się w szacunku dla bliźniego i
jego sumienia: "W ten sposób grzesząc przeciwko braciom i
rażąc ich... sumienia, grzeszycie przeciwko samemu
Chrystusowi" (1 Kor 8,12). "Dobrą jest rzeczą... nie
czynić niczego, co twego brata razi, gorszy albo osłabia"
(Rz 14, 21).</p>

<p align="justify"><a name="o25kkkIII-1-1"><b>IV. Sąd błędny</b></a></p>

<p align="justify"><b class="par" id="1790">1790</b> Człowiek powinien być zawsze posłuszny pewnemu
sądowi swojego sumienia. Gdyby dobrowolnie działał przeciw
takiemu sumieniu, potępiałby sam siebie. Zdarza się jednak,
że sumienie znajduje się w ignorancji i wydaje błędne sądy o
czynach, które mają być dokonane lub już zostały dokonane.</p>

<p align="justify"><b class="par" id="1791">1791</b> Ignorancja często może być przypisana
odpowiedzialności osobistej. Dzieje się tak, "gdy
człowiek niewiele dba o poszukiwanie prawdy i dobra, a sumienie
z nawyku do grzechu powoli ulega niemal zaślepieniu"
<a href="przypisy/przypisyIII-1-1.htm#2490" target="_self"><sup><font color="red"><b>56</b></font></sup></a>
. W
tych przypadkach osoba jest odpowiedzialna za zło, które
popełnia.</p>

<p align="justify"><b class="par" id="1792">1792</b> Nieznajomość Chrystusa i Jego Ewangelii, złe
przykłady dawane przez innych ludzi, zniewolenie przez uczucia,
domaganie się źle pojętej autonomii sumienia, odrzucenie
autorytetu Kościoła i Jego nauczania, brak nawrócenia i
miłości mogą stać się początkiem wypaczeń w postawie
moralnej.</p>

<p align="justify"><b class="par" id="1793">1793</b> Jeśli - przeciwnie - ignorancja jest niepokonalna
lub sąd błędny bez odpowiedzialności podmiotu moralnego, to
zło popełnione przez osobę nie może być jej przypisane. Mimo
to pozostaje ono złem, brakiem, nieporządkiem. Konieczna jest
więc praca nad poprawianiem błędów sumienia.</p>

<p align="justify"><b class="par" id="1794">1794</b> Dobre i czyste sumienie jest oświecane przez
prawdziwą wiarę. Albowiem miłość wypływa równocześnie
"z czystego serca, dobrego sumienia i wiary
nieobłudnej" (1 Tm 1, 5)
<a href="przypisy/przypisyIII-1-1.htm#2491" target="_self"><sup><font color="red"><b>57</b></font></sup></a>
:</p>

<p align="justify">Im bardziej więc decydującą rolę odgrywa
prawe sumienie, tym więcej osoby i społeczności ludzkie
unikają ślepej samowoli i starają się dostosować do
obiektywnych norm moralności</font>
<a href="przypisy/przypisyIII-1-1.htm#2492" target="_self"><sup><font color="red"><b>58</b></font></sup></a>
.</p>

<p align="justify"><a name="o26kkkIII-1-1"><b><i>W skrócie</i></b></a></p>

<p align="justify"><b class="par" id="1795">1795</b> <i>"Sumienie jest najtajniejszym
ośrodkiem i sanktuarium człowieka, gdzie przebywa on sam z
Bogiem, którego głos w jego wnętrzu rozbrzmiewa"</i>
<a href="przypisy/przypisyIII-1-1.htm#2493" target="_self"><sup><font color="red"><b>59</b></font></sup></a>
.</p>

<p align="justify"><b class="par" id="1796">1796</b> <i>Sumienie moralne jest sądem rozumu,
przez który osoba ludzka rozpoznaje jakość moralną
konkretnego czynu.</i></p>

<p align="justify"><b class="par" id="1797">1797</b> <i>Dla człowieka, który popełnił
zło, wyrok jego sumienia stanowi rękojmię nawrócenia i
nadziei.</i></p>

<p align="justify"><b class="par" id="1798">1798</b> <i>Sumienie dobrze uformowane jest prawe
i prawdziwe. Formułuje ono swoje sądy, kierując się rozumem,
zgodnie z prawdziwym dobrem chcianym przez mądrość Stwórcy.
Każdy powinien wykorzystywać środki odpowiednie do formowania
swego sumienia.</i></p>

<p align="justify"><b class="par" id="1799">1799</b> <i>Sumienie, stając wobec wyboru
moralnego, może wydać zarówno prawy sąd zgodny z rozumem i
prawem Bożym, jak i - przeciwnie - sąd błędny, który od tego
odbiega.</i></p>

<p align="justify"><b class="par" id="1800">1800</b> <i>Człowiek powinien być zawsze
posłuszny pewnemu sądowi swego sumienia.</i></p>

<p align="justify"><b class="par" id="1801">1801</b><i> Sumienie może pozostawać w
ignorancji lub wydawać błędne sądy. Taka ignorancja i takie
błędy nie zawsze są wolne od winy.</i></p>

<p align="justify"><b class="par" id="1802">1802</b> <i>Słowo Boże jest światłem na
naszej drodze. Powinniśmy przyjmować je przez wiarę i
modlitwę oraz stosować w praktyce. W ten sposób formuje się
sumienie.</i></p>

<p align="center"><a name="o27kkkIII-1-1"><b>Artykuł siódmy</b></a></p>

<p align="center"><b>CNOTY</b></p>

<p align="justify"><b class="par" id="1803">1803</b> "Wszystko, co jest prawdziwe, co godne, co
sprawiedliwe, co czyste, co miłe, co zasługuje na uznanie:
jeśli jest jakąś cnotą i czynem chwalebnym - to miejcie na
myśli!" (Flp 4, 8). <br>
Cnota jest habitualną i trwałą dyspozycją do czynienia dobra.
Pozwala ona osobie nie tylko wypełniać dobre czyny, ale także
dawać z siebie to, co najlepsze. Osoba cnotliwa wszystkimi
swoimi siłami zmysłowymi i duchowymi dąży do dobra; zabiega o
nie i wybiera je w konkretnych działaniach.</p>

<p align="justify">Celem życia cnotliwego jest upodobnienie się
do Boga</font>
<a href="przypisy/przypisyIII-1-1.htm#2494" target="_self"><sup><font color="red"><b>60</b></font></sup></a>
.</p>

<p align="justify"><a name="o28kkkIII-1-1"><b>I. Cnoty ludzkie</b></a></p>

<p align="justify"><b class="par" id="1804">1804</b><i> Cnoty ludzkie</i> są trwałymi postawami,
stałymi dyspozycjami, habitualnymi przymiotami umysłu i woli,
które regulują nasze czyny, porządkują nasze uczucia i
kierują naszym postępowaniem zgodnie z rozumem i wiarą.
Zapewniają one łatwość, pewność i radość w prowadzeniu
życia moralnie dobrego. Człowiek cnotliwy to ten, który
dobrowolnie czyni dobro.<br>
Cnoty moralne zdobywa się wysiłkami człowieka. Są one owocami
i zalążkami czynów moralnie dobrych; uzdalniają one wszystkie
władze człowieka, by doszedł do zjednoczenia z miłością
Bożą.</p>

<p align="justify"><b class="nagl">Cnoty kardynalne</b></p>

<p align="justify"><b class="par" id="1805">1805</b> Cztery cnoty odgrywają kluczową rolę i dlatego
nazywa się je cnotami "kardynalnymi"; wszystkie inne
grupują się wokół nich. Są nimi: roztropność,
sprawiedliwość, męstwo i umiarkowanie. "I jeśli kto
miłuje sprawiedliwość - jej to dziełem są cnoty: uczy bowiem
umiarkowania i roztropności, sprawiedliwości i męstwa"
(Mdr 8, 7). Cnoty te - pod innymi nazwami - są wychwalane w
wielu miejscach Pisma świętego.</p>

<p align="justify"><b class="par" id="1806">1806</b> <i>Roztropność</i> jest cnotą, która uzdalnia
rozum praktyczny do rozeznawania w każdej okoliczności naszego
prawdziwego dobra i do wyboru właściwych środków do jego
pełnienia. "Człowiek rozumny na kroki swe zważa"
(Prz 14, 15). "Bądźcie... roztropni i trzeźwi, abyście
się mogli modlić" (1 P 4, 7). Roztropność jest
"prawą zasadą działania", jak za Arystotelesem pisze
św. Tomasz
<a href="przypisy/przypisyIII-1-1.htm#2495" target="_self"><sup><font color="red"><b>61</b></font></sup></a>
. Nie należy jej mylić ani z nieśmiałością czy
strachem, ani z dwulicowością czy udawaniem. Jest nazywana <i>auriga
virtutum</i>: kieruje ona innymi cnotami, wskazując im zasadę i
miarę. Roztropność kieruje bezpośrednio sądem sumienia.
Człowiek roztropny decyduje o swoim postępowaniu i porządkuje
je, kierując się tym sądem. Dzięki tej cnocie bezbłędnie
stosujemy zasady moralne do poszczególnych przypadków i
przezwyciężamy wątpliwości odnośnie do dobra, które należy
czynić, i zła, którego należy unikać.</p>

<p align="justify"><b class="par" id="1807">1807</b> <i>Sprawiedliwość</i> jest cnotą moralną,
która polega na stałej i trwałej woli oddawania Bogu i
bliźniemu tego, co im się należy. Sprawiedliwość w stosunku
do Boga nazywana jest "cnotą religijności". W
stosunku do ludzi uzdalnia ona do poszanowania praw każdego i do
wprowadzania w stosunkach ludzkich harmonii, która sprzyja
bezstronności względem osób i dobra wspólnego. Człowiek
sprawiedliwy, często wspominany w Piśmie świętym, wyróżnia
się stałą uczciwością swoich myśli i prawością swojego
postępowania w stosunku do bliźniego. "Nie będziesz
stronniczym na korzyść ubogiego, ani nie będziesz miał
względów dla bogatego. Sprawiedliwie będziesz sądził
bliźniego" (Kpł 19,15). "Panowie, oddawajcie
niewolnikom to, co sprawiedliwe i słuszne, świadomi tego, że i
wy macie Pana w niebie" (Kol 4, 1).</p>

<p align="justify"><b class="par" id="1808">1808</b> <i>Męstwo</i> jest cnotą moralną, która
zapewnia wytrwałość w trudnościach i stałość w dążeniu
do dobra. Umacnia decyzję opierania się pokusom i
przezwyciężania przeszkód w życiu moralnym. Cnota męstwa
uzdalnia do przezwyciężania strachu, nawet strachu przed
śmiercią, do stawienia czoła próbom i prześladowaniom.
Uzdalnia nawet do wyrzeczenia i do ofiary z życia w obronie
słusznej sprawy. "Pan, moja moc i pieśń"
(Ps 118, 14). "Na świecie doznacie ucisku, ale miejcie odwagę: Jam
zwyciężył świat!" (J 16, 33).</p>

<p align="justify"><b class="par" id="1809">1809</b> <i>Umiarkowanie</i> jest cnotą moralną, która
pozwala opanować dążenie do przyjemności i zapewnia
równowagę w używaniu dóbr stworzonych. Zapewnia panowanie
woli nad popędami i utrzymuje pragnienia w granicach
uczciwości. Osoba umiarkowana kieruje do dobra swoje pożądania
zmysłowe, zachowuje zdrową dyskrecję i "nie daje się
uwieść... by iść za zachciankami swego serca" (Syr 5, 2)
<a href="przypisy/przypisyIII-1-1.htm#2496" target="_self"><sup><font color="red"><b>62</b></font></sup></a>
. Umiarkowanie jest często wychwalane w Starym Testamencie:
"Nie idź za twymi namiętnościami: powstrzymaj się od
pożądań!" (Syr 18, 30). W Nowym Testamencie jest ono
nazywane "skromnością" lub "prostotą".
Powinniśmy żyć na tym świecie "rozumnie i sprawiedliwie,
i pobożnie" (Tt 2, 12).</p>

<p align="justify">Żyć dobrze to nic innego jak miłować Boga
całym sercem, całą duszą i całym umysłem. Dla Niego
zachowuje człowiek nienaruszoną miłość (dzięki
umiarkowaniu), której żadne nieszczęście nie złamie (dzięki
męstwu), która posłuszna jest jedynie Bogu samemu (dzięki
sprawiedliwości), która czuwa nad rozeznaniem wszystkiego, by
nie dać się zaskoczyć przez podstęp i kłamstwo (dzięki
roztropności)</font>
<a href="przypisy/przypisyIII-1-1.htm#2497" target="_self"><sup><font color="red"><b>63</b></font></sup></a>
.</p>

<p align="justify"><b class="nagl">Cnoty i łaska</b></p>

<p align="justify"><b class="par" id="1810">1810</b> Cnoty ludzkie, nabyte przez wychowanie, świadome
czyny i wytrwale podejmowane wysiłki, są oczyszczane i
podnoszone przez łaskę Bożą. Z pomocą Bożą kształtują
one charakter i ułatwiają czynienie dobra. Człowiek cnotliwy
jest szczęśliwy, praktykując cnoty.</p>

<p align="justify"><b class="par" id="1811">1811</b> Człowiek zraniony przez grzech ma trudności w
zachowaniu równowagi moralnej. Dar zbawienia dany przez
Chrystusa udziela nam łaski koniecznej do wytrwałości w
poszukiwaniu cnót. Każdy powinien zawsze prosić o tę łaskę
światła i mocy, przyjmować sakramenty, współdziałać z
Duchem Świętym, iść za Jego wezwaniami do miłowania dobra i
wystrzegania się zła.</p>

<p align="justify"><a name="o29kkkIII-1-1"><b>II. Cnoty teologalne</b></a></p>

<p align="justify"><b class="par" id="1812">1812</b> Cnoty ludzkie są zakorzenione w cnotach
teologalnych, które uzdalniają władze człowieka do
uczestnictwa w naturze Bożej
<a href="przypisy/przypisyIII-1-1.htm#2498" target="_self"><sup><font color="red"><b>64</b></font></sup></a>
. Cnoty teologalne bowiem odnoszą
się bezpośrednio do Boga. Uzdalniają one chrześcijan do
życia w jedności z Trójcą Świętą. Ich początkiem, motywem
i przedmiotem jest Bóg Trójjedyny.</p>

<p align="justify"><b class="par" id="1813">1813</b> Cnoty teologalne kształtują, pobudzają i
charakteryzują działanie moralne chrześcijanina. Kształtują
one i ożywiają wszystkie cnoty moralne. Są wszczepione przez
Boga w dusze wiernych, by uzdolnić ich do działania jako dzieci
Boże i do zasługiwania na życie wieczne. Stanowią one
rękojmię obecności i działania Ducha Świętego we władzach
człowieka. Są trzy cnoty teologalne: wiara, nadzieja i
miłość
<a href="przypisy/przypisyIII-1-1.htm#2499" target="_self"><sup><font color="red"><b>65</b></font></sup></a>
.</p>

<p align="justify"><b class="nagl">Wiara</b></p>

<p align="justify"><b class="par" id="1814">1814</b> Wiara jest cnotą teologalną, dzięki której
wierzymy w Boga i w to wszystko, co On nam powiedział i
objawił, a co Kościół święty podaje nam do wierzenia,
ponieważ Bóg jest samą prawdą. Przez wiarę "człowiek z
wolnej woli cały powierza się Bogu"
<a href="przypisy/przypisyIII-1-1.htm#2500" target="_self"><sup><font color="red"><b>66</b></font></sup></a>
. Dlatego wierzący
stara się poznać i czynić wolę Bożą. "Sprawiedliwy z
wiary żyć będzie" (Rz 1, 17). Żywa wiara "działa
przez miłość" (Ga 5, 6).</p>

<p align="justify"><b class="par" id="1815">1815 </b>Dar wiary trwa w tym, kto nie zgrzeszył przeciw niej
<a href="przypisy/przypisyIII-1-1.htm#2501" target="_self"><sup><font color="red"><b>67</b></font></sup></a>
. Jednak "bez uczynków" wiara "jest
martwa" (Jk 2, 26); wiara, pozbawiona nadziei i miłości,
nie jednoczy wiernego w sposób pełny z Chrystusem i nie czyni
go żywym członkiem Jego Ciała.</p>

<p align="justify"><b class="par" id="1816">1816</b> Uczeń Chrystusa powinien nie tylko zachowywać
wiarę i żyć nią, ale także wyznawać ją, odważnie
świadczyć o niej i szerzyć ją: "Wszyscy... winni być
gotowi wyznawać Chrystusa wobec ludzi i iść za Nim drogą
krzyża wśród prześladowań, których Kościołowi nigdy nie
brakuje"
<a href="przypisy/przypisyIII-1-1.htm#2502" target="_self"><sup><font color="red"><b>68</b></font></sup></a>
. Służba i świadectwo wiary są nieodzowne do
zbawienia: "Do każdego więc, kto się przyzna do Mnie
przed ludźmi, przyznam się i Ja przed moim Ojcem, który jest w
niebie. Lecz kto się Mnie zaprze przed ludźmi, tego zaprę się
i Ja przed moim Ojcem, który jest w niebie" (Mt 10, 32-33).</p>

<p align="justify"><b class="nagl">Nadzieja</b></p>

<p align="justify"><b class="par" id="1817">1817</b> Nadzieja jest cnotą teologalną, dzięki której
pragniemy jako naszego szczęścia Królestwa niebieskiego i
życia wiecznego, pokładając ufność w obietnicach Chrystusa i
opierając się nie na naszych siłach, ale na pomocy łaski
Ducha Świętego. "Trzymajmy się niewzruszenie nadziei,
którą wyznajemy, bo godny jest zaufania Ten, który dał
obietnicę" (Hbr 10, 23). On "wylał na nas obficie
(Ducha Świętego) przez Jezusa Chrystusa, Zbawiciela naszego,
abyśmy, usprawiedliwieni Jego łaską, stali się w nadziei
dziedzicami życia wiecznego" (Tt 3, 6-7).</p>

<p align="justify"><b class="par" id="1818">1818</b> Cnota nadziei odpowiada dążeniu do szczęścia,
złożonemu przez Boga w sercu każdego człowieka; podejmuje ona
te oczekiwania, które inspirują działania ludzi; oczyszcza je,
by ukierunkować je na Królestwo niebieskie; chroni przed
zwątpieniem; podtrzymuje w każdym opuszczeniu; poszerza serce w
oczekiwaniu szczęścia wiecznego. Żywa nadzieja chroni przed
egoizmem i prowadzi do szczęścia miłości.</p>

<p align="justify"><b class="par" id="1819">1819</b> Nadzieja chrześcijańska podejmuje i wypełnia
nadzieję narodu wybranego, mającą swoje źródło i wzór w <i>nadziei
Abrahama</i>, który w Izaaku został napełniony obietnicami
Boga i oczyszczony przez próbę ofiary
<a href="przypisy/przypisyIII-1-1.htm#2503" target="_self"><sup><font color="red"><b>69</b></font></sup></a>
. "On to wbrew
nadziei uwierzył nadziei, że stanie się ojcem wielu
narodów" (Rz 4,18).</p>

<p align="justify"><b class="par" id="1820">1820</b> Nadzieja chrześcijańska rozwija się od
początku przepowiadania Jezusa w ogłoszeniu błogosławieństw.<i>
Błogosławieństwa</i> wznoszą naszą nadzieję do Nieba jako
do nowej Ziemi Obiecanej; wytyczają jej drogę przez próby,
które czekają uczniów Jezusa. Bóg jednak, przez zasługi
Jezusa Chrystusa i Jego męki, zachowuje nas w nadziei, która
"zawieść nie może" (Rz 5, 5). Nadzieja jest pewną i
trwałą "kotwicą duszy, która przenika poza zasłonę,
gdzie Jezus poprzednik wszedł za nas" (Hbr 6,19-20). Jest
ona także zbroją, która chroni nas w walce zbawienia:
"odziani w pancerz wiary i miłości oraz hełm nadziei
zbawienia" (1 Tes 5, 8). Zapewnia nam radość nawet w
czasie próby: "Weselcie się nadzieją! W ucisku bądźcie
cierpliwi" ( Rz 12,12). Wyraża się w modlitwie i karmi
się nią, szczególnie w modlitwie "Ojcze nasz",
streszczającej to wszystko, czego nadzieja pozwala nam
pragnąć.</p>

<p align="justify"><b class="par" id="1821">1821</b> Możemy więc mieć nadzieję na chwałę nieba,
obiecaną przez Boga tym, którzy Go miłują
<a href="przypisy/przypisyIII-1-1.htm#2504" target="_self"><sup><font color="red"><b>70</b></font></sup></a>
i czynią Jego
wolę
<a href="przypisy/przypisyIII-1-1.htm#2505" target="_self"><sup><font color="red"><b>71</b></font></sup></a>
. We wszelkich okolicznościach każdy powinien mieć
nadzieję, że z łaską Bożą "wytrwa do końca"
<a href="przypisy/przypisyIII-1-1.htm#2506" target="_self"><sup><font color="red"><b>72</b></font></sup></a>
i otrzyma radość nieba jako nagrodę wieczną Boga za dobre
uczynki spełnione z pomocą łaski Chrystusa. W nadziei
Kościół modli się, by "wszyscy ludzie zostali
zbawieni" (1 Tm 2, 4). Dąży do zjednoczenia w chwale nieba
z Chrystusem, swoim Oblubieńcem:</p>

<p align="justify">Ufaj więc, (duszo moja), ufaj, bo nie znasz
dnia ani godziny. Czuwaj pilnie, wszystko szybko przemija, choć
twoja tęsknota wątpliwym czyni to, co jest pewne, i czas
krótki - długim. Pomnij, że im więcej walk tu przetrwasz tym
lepiej dowiedziesz, jak miłujesz twego Boga! Tym hojniej też
potem z Umiłowanym będziesz cieszyła się rozkoszą i
szczęściem, którym nie będzie końca</font>
<a href="przypisy/przypisyIII-1-1.htm#2507" target="_self"><sup><font color="red"><b>73</b></font></sup></a>
.</p>

<p align="justify"><b class="nagl">Miłość</b></p>

<p align="justify"><b class="par" id="1822">1822</b> Miłość jest cnotą teologalną, dzięki której
miłujemy Boga nade wszystko dla Niego samego, a naszych
bliźnich jak siebie samych ze względu na miłość Boga.</p>

<p align="justify"><b class="par" id="1823">1823</b> Jezus czyni miłość przedmiotem <i>nowego
przykazania</i>
<a href="przypisy/przypisyIII-1-1.htm#2508" target="_self"><sup><font color="red"><b>74</b></font></sup></a>
. Umiłowawszy swoich "do końca" (J 13, 1),
objawia miłość Ojca, którą od Niego otrzymuje.
Uczniowie miłując się wzajemnie, naśladują miłość Jezusa,
którą także sami otrzymują. Dlatego Jezus mówi: "Jak
Mnie umiłował Ojciec, tak i Ja was umiłowałem. Wytrwajcie w
miłości mojej!" (J 15, 9). I jeszcze: "To jest moje
przykazanie, abyście się wzajemnie miłowali, tak jak Ja was
umiłowałem" (J 15,12).</p>

<p align="justify"><b class="par" id="1824">1824</b> Miłość - owoc Ducha i pełnia Prawa - strzeże<i>
przykazań</i> Boga i Chrystusa: "Wytrwajcie w miłości
mojej! Jeśli będziecie zachowywać moje przykazania, będziecie
trwać w miłości mojej" (J 15, 9-10)
<a href="przypisy/przypisyIII-1-1.htm#2509" target="_self"><sup><font color="red"><b>75</b></font></sup></a>
.</p>

<p align="justify"><b class="par" id="1825">1825</b> Chrystus umarł z miłości do nas, gdy byliśmy
jeszcze "nieprzyjaciółmi" (Rz 5,10). Pan prosi nas,
byśmy jak On miłowali nawet naszych <i>nieprzyjaciół</i>
<a href="przypisy/przypisyIII-1-1.htm#2510" target="_self"><sup><font color="red"><b>76</b></font></sup></a>
, stali się bliźnimi dla najbardziej oddalonych
<a href="przypisy/przypisyIII-1-1.htm#2511" target="_self"><sup><font color="red"><b>77</b></font></sup></a>
, miłowali
dzieci
<a href="przypisy/przypisyIII-1-1.htm#2512" target="_self"><sup><font color="red"><b>78</b></font></sup></a>
i ubogich jak On sam
<a href="przypisy/przypisyIII-1-1.htm#2513" target="_self"><sup><font color="red"><b>79</b></font></sup></a>
.</p>

<p align="justify">Święty Paweł Apostoł przekazał
niezrównany obraz miłości:</font></p>

<p align="justify">Miłość cierpliwa jest, łaskawa jest.</font><br>
Miłość nie zazdrości,</font><br>
nie szuka poklasku, nie unosi się pychą;</font><br>
nie dopuszcza się bezwstydu,</font><br>
nie szuka swego,</font><br>
nie unosi się gniewem,</font><br>
nie pamięta złego;</font><br>
nie cieszy się z niesprawiedliwości, </font><br>
lecz współweseli się z prawdą. </font><br>
Wszystko znosi,</font><br>
wszystkiemu wierzy,</font><br>
we wszystkim pokłada nadzieję, </font><br>
wszystko przetrzyma (1 Kor 13, 4-7)</font></p>

<p align="justify"><b class="par" id="1826">1826</b> Jeśli "miłości bym nie miał - mówi
jeszcze Apostoł - byłbym niczym". Jeśli "miłości
bym nie miał, nic bym nie zyskał" (1 Kor 13, 2. 3); bez
niej nie mają znaczenia przywileje, służba, nawet cnota...
Miłość przewyższa wszystkie cnoty; jest pierwszą z cnót
teologalnych: "Tak więc trwają wiara, nadzieja, miłość
- te trzy: <i>z nich zaś największa jest miłość</i>" (I
Kor 13, 13).</p>

<p align="justify"><b class="par" id="1827">1827</b> Miłość ożywia i inspiruje praktykowanie
wszystkich cnót. Jest ona "więzią doskonałości"
(Kol 3, 14); jest <i>formą cnót</i>; wyraża je i porządkuje
między sobą; jest źródłem i celem ich chrześcijańskiego
praktykowania. Miłość usprawnia i oczyszcza naszą ludzką
zdolność miłowania. Podnosi ją do nadprzyrodzonej
doskonałości miłości Bożej.</p>

<p align="justify"><b class="par" id="1828">1828</b> Praktykowanie życia moralnego ożywianego przez
miłość daje chrześcijaninowi duchową wolność dzieci
Bożych. Nie stoi on już przed Bogiem z lękiem jak niewolnik,
ani jak najemnik oczekujący zapłaty, lecz jak syn, który
odpowiada na miłość Tego, który "sam pierwszy nas
umiłował" (1 J 4, 19):</p>

<p align="justify">Albo odwracamy się od zła z obawy przed karą
- jesteśmy wtedy jako niewolnicy; albo też zachęca nas nagroda
- jesteśmy wtedy podobni do najemników. Albo wreszcie jesteśmy
posłuszni dla samego dobra i dla miłości Tego, który
rozkazuje... a wtedy jesteśmy jako dzieci</font>
<a href="przypisy/przypisyIII-1-1.htm#2514" target="_self"><sup><font color="red"><b>80</b></font></sup></a>
.</p>

<p align="justify"><b class="par" id="1829">1829</b><i> Owocami</i> miłości są radość, pokój i
miłosierdzie. Miłość wymaga dobroci i upomnienia
braterskiego; jest życzliwością; rodzi wzajemność; trwa
bezinteresowna i hojna. Miłość jest przyjaźnią i komunią:</p>

<p align="justify">Wypełnieniem wszystkich naszych czynów jest
miłość. Oto cel, do którego zdążamy. Ze względu na niego
biegniemy i do niego biegniemy. Gdy go osiągniemy, znajdziemy w
nim pokój</font>
<a href="przypisy/przypisyIII-1-1.htm#2515" target="_self"><sup><font color="red"><b>81</b></font></sup></a>
.</p>

<p align="justify"><a name="o30kkkIII-1-1"><b>III. Dary i owoce Ducha Świętego</b></a></p>

<p align="justify"><b class="par" id="1830">1830</b> Życie moralne chrześcijan jest podtrzymywane
przez dary Ducha Świętego. Są one trwałymi dyspozycjami,
które czynią człowieka uległym, by iść za poruszeniami
Ducha Świętego.</p>

<p align="justify"><b class="par" id="1831">1831</b> Siedmioma <i>darami</i> Ducha Świętego są:
mądrość, rozum, rada, męstwo, umiejętność, pobożność i
bojaźń Boża. Chrystus, Syn Dawida, posiada je w całej
pełni
<a href="przypisy/przypisyIII-1-1.htm#2516" target="_self"><sup><font color="red"><b>82</b></font></sup></a>
. Dopełniają one i udoskonalają cnoty tych, którzy je
otrzymują. Czynią wiernych uległymi do ochotnego
posłuszeństwa wobec natchnień Bożych.</p>

<p align="justify">Twój dobry Duch niech mnie prowadzi po równej
ziemi (Ps 143,10)</font></p>

<p align="justify">Wszyscy ci, których prowadzi Duch Boży, są
synami Bożymi... dziećmi, to i dziedzicami: dziedzicami Boga, a
współdziedzicami Chrystusa (Rz 8, 14. 17).</font></p>

<p align="justify"><b class="par" id="1832">1832</b><i> Owocami </i>Ducha są doskonałości, które
kształtuje w nas Duch Święty jako pierwociny wiecznej chwały.
Tradycja Kościoła wymienia ich dwanaście: "miłość,
wesele, pokój, cierpliwość, uprzejmość, dobroć,
wspaniałomyślność, łaskawość, wierność, skromność,
wstrzemięźliwość, czystość" (Ga 5, 22-23 Wulg.).</p>

<p align="justify"><a name="o31kkkIII-1-1"><b><i>W skrócie</i></b></a></p>

<p align="justify"><b class="par" id="1833">1833</b> <i>Cnota jest habitualną i trwałą dyspozycją
do czynienia dobra.</i></p>

<p align="justify"><b class="par" id="1834">1834</b> <i>Cnoty ludzkie są trwałymi dyspozycjami
umysłu i woli, które regulują nasze czyny, porządkują nasze
uczucia i kierują naszym postępowaniem zgodnie z rozumem i
wiarą. Można je zgrupować wokół czterech cnót kardynalnych:
roztropności, sprawiedliwości, męstwa i umiarkowania.</i></p>

<p align="justify"><b class="par" id="1835">1835</b> <i>Roztropność uzdalnia rozum praktyczny do
rozeznawania w każdej okoliczności naszego prawdziwego dobra i
do wyboru właściwych środków do jego pełnienia.</i></p>

<p align="justify"><b class="par" id="1836">1836</b> <i>Sprawiedliwość polega na stałej i trwałej
woli oddawania Bogu i bliźniemu tego, co im się należy.</i></p>

<p align="justify"><b class="par" id="1837">1837</b> <i>Męstwo zapewnia wytrwałość w trudnościach
i stałość w dążeniu do dobra.</i></p>

<p align="justify"><b class="par" id="1838">1838</b> <i>Umiarkowanie pozwala opanować dążenie do
przyjemności zmysłowych i zapewnia równowagę w używaniu
dóbr stworzonych.</i></p>

<p align="justify"><b class="par" id="1839">1839</b> <i>Cnoty moralne wzrastają przez wychowanie,
świadome czyny i wytrwałość w wysiłku. Łaska Boża
oczyszcza je i podnosi.</i></p>

<p align="justify"><b class="par" id="1840">1840 </b><i>Cnoty teologalne uzdalniają chrześcijan do
życia w jedności z Trójcą Świętą. Ich początkiem, motywem
i przedmiotem jest Bóg, poznawany przez wiarę, w którym
pokładamy nadzieję i którego miłujemy dla Niego samego.</i></p>

<p align="justify"><b class="par" id="1841">1841</b><i> Są trzy cnoty teologalne: wiara, nadzieja i
miłość</i>
<a href="przypisy/przypisyIII-1-1.htm#2517" target="_self"><sup><font color="red"><b>83</b></font></sup></a>
<i>. Kształtują one i ożywiają wszystkie cnoty
moralne.</i></p>

<p align="justify"><b class="par" id="1842">1842 </b><i>Dzięki cnocie wiary wierzymy w Boga i wierzymy
w to wszystko, co On nam objawił, a co Kościół święty
podaje nam do wierzenia.</i></p>

<p align="justify"><b class="par" id="1843">1843</b> <i>Dzięki cnocie nadziei pragniemy i oczekujemy
od Boga, z trwałą ufnością, życia wiecznego i łask, by na
nie zasłużyć.</i></p>

<p align="justify"><b class="par" id="1844">1844</b> <i>Dzięki cnocie miłości miłujemy Boga nade
wszystko i naszych bliźnich jak siebie samych ze względu na
miłość Boga. Jest ona "więzią doskonałości"
(Kol 3,14) i formą wszystkich cnót.</i></p>

<p align="justify"><b class="par" id="1845">1845</b> <i>Siedmioma darami Ducha Świętego udzielanymi
chrześcijanom są: mądrość, rozum, rada, męstwo,
umiejętność, pobożność i bojaźń Boża.</i></p>

<p align="center"><a name="o32kkkIII-1-1"><b>Artykuł ósmy</b></a></p>

<p align="center"><b>GRZECH</b></p>

<p align="justify"><a name="o33kkkIII-1-1"><b>I. Miłosierdzie i grzech</b></a></p>

<p align="justify"><b class="par" id="1846">1846</b> Ewangelia jest w Jezusie Chrystusie objawieniem
miłosierdzia Bożego dla grzeszników
<a href="przypisy/przypisyIII-1-1.htm#2518" target="_self"><sup><font color="red"><b>84</b></font></sup></a>
. Anioł zwiastuje
Józefowi: "Nadasz (Mu) imię Jezus, On bowiem zbawi swój
lud od jego grzechów" (Mt 1, 21). To samo można
powiedzieć o Eucharystii, sakramencie Odkupienia: "To jest
moja Krew Przymierza, która za wielu będzie wylana na
odpuszczenie grzechów" (Mt 26, 28).</p>

<p align="justify"><b class="par" id="1847">1847</b> "Bóg stworzył cię bez ciebie, ale nie
zbawia cię bez ciebie"
<a href="przypisy/przypisyIII-1-1.htm#2519" target="_self"><sup><font color="red"><b>85</b></font></sup></a>
. Przyjęcie Jego miłosierdzia
wymaga od nas uznania naszych win. "Jeśli mówimy, że nie
mamy grzechu, to samych siebie oszukujemy i nie ma w nas prawdy.
Jeżeli wyznajemy nasze grzechy, [Bóg] jako wierny i
sprawiedliwy odpuści je nam i oczyści nas z wszelkiej
nieprawości" (1 J 1, 8-9).</p>

<p align="justify"><b class="par" id="1848">1848</b> Jak stwierdza święty Paweł: "Gdzie...
wzmógł się grzech, tam jeszcze obficiej rozlała się
łaska". Aby jednak łaska mogła dokonać swego dzieła,
musi ujawnić nasz grzech w celu nawrócenia naszego serca i
udzielenia nam "sprawiedliwości wiodącej do życia
wiecznego przez Jezusa Chrystusa, Pana naszego"
(Rz 5, 20-21). Jak lekarz dokładnie bada ranę, zanim ją opatrzy, tak
Bóg przez swoje Słowo i swojego Ducha rzuca żywe światło na
grzech:</p>

<p align="justify">Nawrócenie <i>domaga się przekonania o
grzechu</i>, zawiera w sobie wewnętrzny sąd sumienia - a sąd
ten, będąc sprawdzianem działania Ducha Prawdy wewnątrz
człowieka, równocześnie staje się nowym początkiem
obdarowania człowieka łaską i miłością: "Weźmijcie
Ducha Świętego!" Tak więc odnajdujemy w owym
"przekonywaniu o grzechu" <i>dwoiste obdarowanie</i>:
obdarowanie prawdą sumienia i obdarowanie pewnością
Odkupienia. Duch Prawdy jest Pocieszycielem</font>
<a href="przypisy/przypisyIII-1-1.htm#2520" target="_self"><sup><font color="red"><b>86</b></font></sup></a>
.</p>

<p align="justify"><a name="o34kkkIII-1-1"><b>II. Definicja grzechu</b></a></p>

<p align="justify"><b class="par" id="1849">1849</b> Grzech jest wykroczeniem przeciw rozumowi,
prawdzie, prawemu sumieniu; jest brakiem prawdziwej miłości
względem Boga i bliźniego z powodu niewłaściwego
przywiązania do pewnych dóbr. Rani on naturę człowieka i
godzi w ludzką solidarność. Został określony jako
"słowo, czyn lub pragnienie przeciwne prawu
wiecznemu"
<a href="przypisy/przypisyIII-1-1.htm#2521" target="_self"><sup><font color="red"><b>87</b></font></sup></a>
.</p>

<p align="justify"><b class="par" id="1850">1850 </b>Grzech jest obrazą Boga: "Tylko przeciw
Tobie zgrzeszyłem i uczyniłem, co złe jest przed Tobą"
(Ps 51, 6). Grzech przeciwstawia się miłości Boga do nas i
odwraca od Niego nasze serca. Jest on, podobnie jak grzech
pierworodny, nieposłuszeństwem, buntem przeciw Bogu
spowodowanym wolą stania się "jak Bóg", w poznawaniu
i określaniu dobra i zła (Rdz 3, 5). Grzech jest więc
"miłością siebie, posuniętą aż do pogardy
Boga"
<a href="przypisy/przypisyIII-1-1.htm#2522" target="_self"><sup><font color="red"><b>88</b></font></sup></a>
. Wskutek tego pysznego wywyższania siebie grzech
jest całkowitym przeciwieństwem posłuszeństwa Jezusa, który
dokonał zbawienia
<a href="przypisy/przypisyIII-1-1.htm#2523" target="_self"><sup><font color="red"><b>89</b></font></sup></a>
.</p>

<p align="justify"><b class="par" id="1851">1851</b> Właśnie podczas męki, gdy miłosierdzie
Chrystusa odniesie zwycięstwo nad grzechem, najlepiej ukazuje on
swoją siłę i różnorodność: niedowiarstwo, morderczą
nienawiść, odrzucenie i drwiny ze strony przywódców i ludu,
tchórzostwo Piłata i okrucieństwo żołnierzy, zdradę Judasza
tak dotkliwą dla Jezusa, zaparcie się Piotra i odejście
uczniów. Tymczasem w godzinie ciemności i władcy tego
świata
<a href="przypisy/przypisyIII-1-1.htm#2524" target="_self"><sup><font color="red"><b>90</b></font></sup></a>
ofiara Chrystusa staje się w tajemniczy sposób
źródłem, z którego wytryśnie niewyczerpane przebaczenie
naszych grzechów.</p>

<p align="justify"><a name="o35kkkIII-1-1"><b>III. Zróżnicowanie grzechów</b></a></p>

<p align="justify"><b class="par" id="1852">1852</b> Grzechy są bardzo zróżnicowane. Pismo święte
dostarcza wiele ich wykazów. List do Galatów przeciwstawia
uczynki ciała owocom ducha: "Jest... rzeczą wiadomą,
jakie uczynki rodzą się z ciała: nierząd, nieczystość,
wyuzdanie, uprawianie bałwochwalstwa, czary, nienawiść, spór,
zawiść, wzburzenie, niewłaściwa pogoń za zaszczytami,
niezgoda, rozłamy, zazdrość, pijaństwo, hulanki i tym
podobne. Co do nich zapowiadam wam, jak to już zapowiedziałem:
ci, którzy się takich rzeczy dopuszczają, Królestwa Bożego
nie odziedziczą" (Ga 5, 19-21 )
<a href="przypisy/przypisyIII-1-1.htm#2525" target="_self"><sup><font color="red"><b>91</b></font></sup></a>
.</p>

<p align="justify"><b class="par" id="1853">1853</b> Można rozróżniać grzechy w zależności od ich
przedmiotu, tak jak w przypadku każdego czynu ludzkiego, w
zależności od cnót, jakim przeciwstawiają się przez nadmiar
bądź brak, lub w zależności od przykazań, którym są
przeciwne. Można je uporządkować również w zależności od
tego, czy dotyczą Boga, bliźniego czy siebie samego; można je
podzielić na grzechy duchowe i cielesne bądź też grzechy
popełnione "myślą, mową, uczynkiem i zaniedbaniem".
Źródłem grzechu jest serce człowieka i jego wolna wola,
zgodnie z nauczaniem Pana: "Z serca bowiem pochodzą złe
myśli, zabójstwa, cudzołóstwa, czyny nierządne, kradzieże,
fałszywe świadectwa, przekleństwa. To właśnie czyni
człowieka nieczystym" (Mt 15, 19-20). W sercu także
przebywa zasada dobrych i czystych uczynków - miłość, którą
rani grzech.</p>

<p align="justify"><a name="o36kkkIII-1-1"><b>IV. Ciężar grzechu: grzech
śmiertelny i powszedni</b></a></p>

<p align="justify"><b class="par" id="1854">1854</b> Grzechy należy oceniać według ich ciężaru.
Rozróżnienie między grzechem śmiertelnym a grzechem
powszednim, dostrzegalne już w Piśmie świętym
<a href="przypisy/przypisyIII-1-1.htm#2526" target="_self"><sup><font color="red"><b>92</b></font></sup></a>
, zostało
przyjęte w tradycji Kościoła. Potwierdza je doświadczenie
ludzi.</p>

<p align="justify"><b class="par" id="1855">1855</b> <i>Grzech śmiertelny </i>niszczy miłość w
sercu człowieka wskutek poważnego wykroczenia przeciw prawu
Bożemu; podsuwając człowiekowi dobra niższe, odwraca go od
Boga, który jest jego celem ostatecznym i szczęściem. <br>
<i>Grzech powszedni</i> pozwala trwać miłości, chociaż ją
obraża i rani.</p>

<p align="justify"><b class="par" id="1856">1856</b> Grzech śmiertelny, naruszając w nas zasadę
życia, którą jest miłość, domaga się nowej inicjatywy
miłosierdzia Bożego i nawrócenia serca, które zazwyczaj
dokonuje się w ramach sakramentu pojednania:</p>

<p align="justify">Gdy bowiem wola zmierza ku czemuś, co ze
swojej natury sprzeciwia się miłości, ustanawiającej w
człowieku właściwy porządek w stosunku do celu ostatecznego,
wówczas grzech jest śmiertelny ze względu na swój
przedmiot... zarówno gdy zwraca się przeciw miłości Bożej,
jak bluźnierstwo, krzywoprzysięstwo itp., jak i wtedy, gdy
zwraca się przeciw miłości bliźniego, np. morderstwo,
cudzołóstwo itp... Niekiedy jednak wola zwraca się ku temu, w
czym zachodzi pewien brak porządku, który jednak nie sprzeciwia
się miłości Boga i bliźniego, np. próżne słowo, nadmierny
śmiech itp. Tego rodzaju grzechy są powszednie</font>
<a href="przypisy/przypisyIII-1-1.htm#2527" target="_self"><sup><font color="red"><b>93</b></font></sup></a>
.</p>

<p align="justify"><b class="par" id="1857">1857</b> Aby<i> grzech</i> był <i>śmiertelny</i>, są
konieczne jednocześnie trzy warunki: "Grzechem śmiertelnym
jest ten, który dotyczy materii poważnej i który nadto został
popełniony z pełną świadomością i całkowitą
zgodą"
<a href="przypisy/przypisyIII-1-1.htm#2528" target="_self"><sup><font color="red"><b>94</b></font></sup></a>
.</p>

<p align="justify"><b class="par" id="1858">1858</b> <i>Materię ciężką</i> uściśla dziesięć
przykazań zgodnie z odpowiedzią, jakiej Jezus udzielił
bogatemu młodzieńcowi: "Nie zabijaj, nie cudzołóż, nie
kradnij, nie zeznawaj fałszywie, nie oszukuj, czcij swego ojca i
matkę" (Mk 10, 19). Ciężar grzechów jest większy lub
mniejszy: zabójstwo jest czymś poważniejszym niż kradzież.
Należy uwzględnić także pozycję osób poszkodowanych: czymś
poważniejszym jest przemoc wobec rodziców aniżeli wobec kogoś
obcego.</p>

<p align="justify"><b class="par" id="1859">1859</b> Grzech śmiertelny wymaga <i>pełnego poznania</i>
i <i>całkowitej zgody</i>. Zakłada wiedzę o grzesznym
charakterze czynu, o jego sprzeczności z prawem Bożym. Zakłada
także zgodę na tyle dobrowolną, by stanowił on wybór
osobisty. Ignorancja zawiniona i zatwardziałość serca
<a href="przypisy/przypisyIII-1-1.htm#2529" target="_self"><sup><font color="red"><b>95</b></font></sup></a>
nie pomniejszają, lecz zwiększają dobrowolny charakter grzechu.</p>

<p align="justify"><b class="par" id="1860">1860</b> <i>Ignorancja niedobrowolna</i> może zmniejszyć
winę, a nawet uwolnić od ciężkiej winy. Nikt jednak nie
powinien lekceważyć zasad prawa moralnego, które są wypisane
w sumieniu każdego człowieka. Impulsy wrażliwości, uczucia
mogą również zmniejszyć dobrowolny i wolny charakter winy,
podobnie jak naciski zewnętrzne czy zaburzenia patologiczne.
Grzech popełniony ze złości, w wyniku świadomego wyboru zła
jest najcięższy.</p>

<p align="justify"><b class="par" id="1861">1861</b> Grzech śmiertelny jest - podobnie jak miłość -
radykalną możliwością wolności ludzkiej. Pociąga on za
sobą utratę miłości i pozbawienie łaski uświęcającej, to
znaczy stanu łaski. Jeśli nie zostanie wynagrodzony przez żal
i Boże przebaczenie, powoduje wykluczenie z Królestwa Chrystusa
i wieczną śmierć w piekle; nasza wolność ma bowiem moc
dokonywania wyborów nieodwracalnych, na zawsze. Chociaż możemy
sądzić, że jakiś czyn jest w sobie ciężką winą,
powinniśmy sąd nad osobami powierzyć sprawiedliwości i
miłosierdziu Bożemu.</p>

<p align="justify"><b class="par" id="1862">1862 </b><i>Grzech powszedni</i> jest popełniony wtedy,
gdy w materii lekkiej nie przestrzega się normy prawa moralnego
lub gdy nie przestrzega się prawa moralnego w materii
ciężkiej, lecz bez pełnego poznania czy całkowitej zgody.</p>

<p align="justify"><a name="p1863kkkIII-1-1"><b>1863</b></a> Grzech powszedni
osłabia miłość; jest przejawem nieuporządkowanego
przywiązania do dóbr stworzonych; uniemożliwia postęp duszy w
zdobywaniu cnót i praktykowaniu dobra moralnego; zasługuje na
kary doczesne. Grzech powszedni świadomy i pozostawiony bez
skruchy usposabia nas stopniowo do popełnienia grzechu
śmiertelnego. Grzech powszedni <font color="#FF0000"><strike>nie
czyni nas jednak przeciwnymi woli i przyjaźni Bożej;</strike></font>
nie zrywa przymierza z Bogiem. Może być naprawiony po ludzku z
pomocą łaski Bożej. "Nie pozbawia łaski uświęcającej,
przyjaźni z Bogiem, miłości ani, w konsekwencji, szczęścia
wiecznego"
<a href="przypisy/przypisyIII-1-1.htm#2530" target="_self"><sup><font color="red"><b>96</b></font></sup></a>
.</p>

<p align="justify">Jak długo bowiem chodzi człowiek w ciele, nie
może uniknąć wszystkich grzechów, nawet lekkich. Lecz tych
grzechów, które nazywamy lekkimi, wcale sobie nie lekceważ,
jeśli je ważysz. Lękaj się, kiedy je liczysz. Wiele drobnych
rzeczy tworzy jedną wielką rzecz; wiele kropli wypełnia
rzekę; wiele ziaren tworzy stos. Jaką więc mamy nadzieję?
Przede wszystkim - wyznanie...</font>
<a href="przypisy/przypisyIII-1-1.htm#2531" target="_self"><sup><font color="red"><b>97</b></font></sup></a>
.</p>

<p align="justify"><a name="p1864kkkIII-1-1"><b>1864</b></a> <font color="#FF0000"><strike>"Kto by... <i>zbluźnił
przeciw Duchowi Świętemu</i>, nigdy nie
otrzyma odpuszczenia, lecz winien jest grzechu wiecznego"
(Mk 3, 29)</strike></font> <font color="#008000"><u>"Każdy
grzech i bluźnierstwo będą odpuszczine ludziom, ale
bluźnierstwo przeciwko Duchowi Świętemu nie będą
odpuszczone" (Mt 12,31)</u></font>
<a href="przypisy/przypisyIII-1-1.htm#2532" target="_self"><sup><font color="red"><b>98</b></font></sup></a>
. Miłosierdzie Boże
nie zna granic, lecz ten, kto świadomie odrzuca przyjęcie ze
skruchą miłosierdzia Bożego, odrzuca przebaczenie swoich
grzechów i zbawienie darowane przez Ducha Świętego
<a href="przypisy/przypisyIII-1-1.htm#2533" target="_self"><sup><font color="red"><b>99</b></font></sup></a>
. Taka
zatwardziałość może prowadzić do ostatecznego braku pokuty i
do wiecznej zguby.</p>

<p align="justify"><a name="o37kkkIII-1-1"><b>V. Rozprzestrzenianie się grzechu</b></a></p>

<p align="justify"><b class="par" id="1865">1865</b> Grzech powoduje skłonność do grzechu; rodzi
wadę wskutek powtarzania tych samych czynów. Wynikają z tego
niewłaściwe skłonności, które zaciemniają sumienie i
zniekształcają konkretną ocenę dobra i zła. W ten sposób
grzech rozwija się i umacnia, ale nie może całkowicie
zniszczyć zmysłu moralnego.</p>

<p align="justify"><b class="par" id="1866">1866</b> Wady można porządkować według cnót, którym
się przeciwstawiają, jak również zestawiać je z <i>grzechami
głównymi</i>, wyróżnionymi przez doświadczenie
chrześcijańskie za św. Janem Kasjanem i św. Grzegorzem
Wielkim
<a href="przypisy/przypisyIII-1-1.htm#2534" target="_self"><sup><font color="red"><b>100</b></font></sup></a>
. Nazywa się je "głównymi", ponieważ
powodują inne grzechy i inne wady. Są nimi: pycha, chciwość,
zazdrość, gniew, nieczystość, łakomstwo, lenistwo lub
znużenie duchowe.</p>

<p align="justify"><b class="par" id="1867">1867 </b>Tradycja katechetyczna przypomina również, że
istnieją "<i>grzechy, które wołają o pomstę do nieba</i>".
Wołają więc do nieba: krew Abla
<a href="przypisy/przypisyIII-1-1.htm#2535" target="_self"><sup><font color="red"><b>101</b></font></sup></a>
, grzech Sodomitów
<a href="przypisy/przypisyIII-1-1.htm#2536" target="_self"><sup><font color="red"><b>102</b></font></sup></a>
, narzekanie uciemiężonego ludu w Egipcie
<a href="przypisy/przypisyIII-1-1.htm#2537" target="_self"><sup><font color="red"><b>103</b></font></sup></a>
, skarga cudzoziemca, wdowy i sieroty
<a href="przypisy/przypisyIII-1-1.htm#2538" target="_self"><sup><font color="red"><b>104</b></font></sup></a>
, niesprawiedliwość względem najemnika
<a href="przypisy/przypisyIII-1-1.htm#2539" target="_self"><sup><font color="red"><b>105</b></font></sup></a>
.</p>

<p align="justify"><b class="par" id="1868">1868</b> Grzech jest czynem osobistym; co więcej, ponosimy
odpowiedzialność za grzechy popełniane przez innych, gdy <i>w
nich współdziałamy:</i><br>
- uczestnicząc w nich bezpośrednio i dobrowolnie; <br>
- nakazując je, zalecając, pochwalając lub aprobując;<br>
- nie wyjawiając ich lub nie przeszkadzając im, mimo że
jesteśmy do tego zobowiązani;<br>
- chroniąc tych, którzy popełniają zło.</p>

<p align="justify"><b class="par" id="1869">1869</b> W ten sposób grzech czyni ludzi współwinnymi,
wprowadza między nich pożądliwość, przemoc i
niesprawiedliwość. Grzechy powodują powstawanie sytuacji
społecznych i instytucji przeciwnych dobroci Bożej.
"Struktury grzechu" są wyrazem i skutkiem grzechów
osobistych. Skłaniają one z kolei ich ofiary do popełniania
zła. W znaczeniu analogicznym stanowią one "grzech
społeczny"
<a href="przypisy/przypisyIII-1-1.htm#2540" target="_self"><sup><font color="red"><b>106</b></font></sup></a>
.</p>

<p align="justify"><a name="o38kkkIII-1-1"><b><i>W skrócie</i></b></a></p>

<p align="justify"><b class="par" id="1870">1870</b><i> "Bóg poddał wszystkich
nieposłuszeństwu, aby wszystkim okazać swe miłosierdzie"
(Rz 11, 32).</i></p>

<p align="justify"><b class="par" id="1871">1871</b><i> Grzech jest to "słowo, czyn lub
pragnienie przeciwne prawu wiecznemu"</i>
<a href="przypisy/przypisyIII-1-1.htm#2541" target="_self"><sup><font color="red"><b>107</b></font></sup></a>
.<i> Jest
obrazą Boga. Przeciwstawia się Bogu w nieposłuszeństwie
zaprzeczającym posłuszeństwu Chrystusa.</i></p>

<p align="justify"><b class="par" id="1872">1872</b> <i>Grzech jest aktem przeciwnym rozumowi. Rani on
naturę człowieka i godzi w ludzką solidarność.</i></p>

<p align="justify"><b class="par" id="1873">1873 </b><i>Źródłem wszystkich grzechów jest serce
człowieka. Rodzaje i ciężar grzechów określa się przede
wszystkim według ich przedmiotu.</i></p>

<p align="justify"><b class="par" id="1874">1874</b> <i>Wybrać w sposób dobrowolny - to znaczy
wiedząc o tym i chcąc tego coś, co jest w poważnej
sprzeczności z prawem Bożym i celem ostatecznym człowieka,
oznacza popełnić grzech śmiertelny. Niszczy on w nas
miłość, bez której jest niemożliwe szczęście wieczne. Przy
braku skruchy powoduje on śmierć wieczną.</i></p>

<p align="justify"><b class="par" id="1875">1875</b> <i>Grzech powszedni stanowi nieporządek moralny,
dający się naprawić przez miłość, której pozwala w nas
trwać.</i></p>

<p align="justify"><b class="par" id="1876">1876 </b><i>Powtarzanie grzechów, nawet powszednich, rodzi
wady, wśród których wyróżnia się grzechy główne.</i></p>



<input type="button" class="btn-lg" onclick="location.href='kkkIII-1-2.htm';" value="Kolejny rozdział" />
<input type="button" class="btn-lg" onclick="location.href='../index.html';" value="Strona główna" /><br><br>




</body><!-- Mirrored from www.katechizm.diecezja.elk.pl/kkkIII-1-1.htm by HTTrack Website Copier/3.x [XR&CO'2007], Mon, 11 Jun 2007 10:53:25 GMT --></html>