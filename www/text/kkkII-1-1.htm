<html><!-- Mirrored from www.katechizm.diecezja.elk.pl/kkkII-1-1.htm by HTTrack Website Copier/3.x [XR&CO'2007], Mon, 11 Jun 2007 10:53:23 GMT --><head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width, initial-scale=1">
<link rel="stylesheet" href="http://maxcdn.bootstrapcdn.com/bootstrap/3.3.5/css/bootstrap.min.css">
<link rel="stylesheet" href="http://code.jquery.com/mobile/1.4.5/jquery.mobile-1.4.5.min.css" />
<script src="http://code.jquery.com/jquery-1.11.1.min.js"></script>
<script src="http://code.jquery.com/mobile/1.4.5/jquery.mobile-1.4.5.min.js"></script>
<script src="http://maxcdn.bootstrapcdn.com/bootstrap/3.3.5/js/bootstrap.min.js"></script>
<link rel="stylesheet" type="text/css" href="../css/index.css"></script>
<script type="text/javascript" src="../js/index.js"></script>


</head>
<body onload="dosekcji()">

<div class="stuck">
<center>
 <b>Rozmiar tekstu  </b>
 <br>
 <input type="button" class="btn-lg" onclick="scale('+')" value="   +   "/><a>     </a><input type="button" class="btn-lg" onclick="scale('-')" value="   -   "/>
</center>
<br>
<br>
</div>

<div class="container">



<p align="center"><a name="o1kkkII-1-1"><b>Rozdział pierwszy</b></a></p>

<p align="center"><b>MISTERIUM PASCHALNE W CZASIE KOŚCIOŁA</b></p>

<p>

<b>Artykuł 1:</b> <a href="kkkII-1-1.htm#o2kkkII-1-1">Liturgia - dzieło Trójcy Świętej </a>(1077-1113)<br>
I. <a href="kkkII-1-1.htm#o3kkkII-1-1">Ojciec jako Źródło i Cel liturgii </a>(1077-1083)<br>
II. <a href="kkkII-1-1.htm#o4kkkII-1-1">Dzieło Chrystusa w liturgii</a> (1084-1090)<br>
- Chrystus uwielbiony<br>
- ...od czasu Kościoła Apostołów<br>
- ...jest obecny w liturgii ziemskiej<br>
- ...która uczestniczy w liturgii niebieskiej<br>
III. <a href="kkkII-1-1.htm#o5kkkII-1-1">Duch Święty i Kościół w liturgii</a> (1091-1109)<br>
- Duch Święty przygotowuje na przyjęcie Chrystusa<br>
- Duch Święty przypomina misterium Chrystusa<br>
- Duch Święty aktualizuje misterium Chrystusa<br>
- Komunia w Duchu Świętym<br>
<i><a href="kkkII-1-1.htm#o6kkkII-1-1">W skrócie</a></i> (1110-1112)<br>
<b>Artykuł 2:</b> <a href="kkkII-1-1.htm#o7kkkII-1-1">Misterium Paschalne w sakramentach Kośćioła</a> (1113-1134)<br>
<a href="kkkII-1-1.htm#o7kkkII-1-1">Wprowadzenie</a> (1113)<br>
I. <a href="kkkII-1-1.htm#o8kkkII-1-1">Sakramenty Chrystusa</a> (1114-1116)<br>
II. <a href="kkkII-1-1.htm#o9kkkII-1-1">Sakramenty Kościoła</a> (1117-1121)<br>
III. <a href="kkkII-1-1.htm#o10kkkII-1-1">Sakramenty wiary</a> (1122-1126)<br>
IV. <a href="kkkII-1-1.htm#o11kkkII-1-1">Sakramenty zbawienia</a> (1127-1129)<br>
V. <a href="kkkII-1-1.htm#o12kkkII-1-1">Sakramenty życia wiecznego</a> (1130)<br>
<i><a href="kkkII-1-1.htm#o13kkkII-1-1">W skrócie</a></i> (1131-1134)</font></p>

</p>

<p align="center"><b><br>
</b><a name="o2kkkII-1-1"><b>Artykuł pierwszy</b></a></p>

<p align="center"><b>LITURGIA - DZIEŁO TRÓJCY ŚWIĘTEJ</b></p>

<p align="justify"><a name="o3kkkII-1-1"><b>I. Ojciec jako Źródło i Cel
liturgii</b></a></p>

<p align="justify"><b class="par" id="1077">1077</b> "Niech będzie błogosławiony Bóg i Ojciec
Pana naszego Jezusa Chrystusa; On napełnił nas wszelkim
błogosławieństwem duchowym na wyżynach niebieskich - w
Chrystusie. W Nim bowiem wybrał nas przed założeniem świata,
abyśmy byli święci i nieskalani przed Jego obliczem. Z
miłości przeznaczył nas dla siebie jako przybranych synów
przez Jezusa Chrystusa, według postanowienia swej woli, ku
chwale majestatu swej łaski, którą obdarzył nas w
Umiłowanym" (Ef 1, 3-6).</p>

<p align="justify"><b class="par" id="1078">1078 </b>Błogosławienie jest czynnością Boską, która
daje życie i której źródłem jest Ojciec. Jego
błogosławieństwo jest równocześnie słowem i darem (<i>be-ne-dictio,
eu-logia</i>). W odniesieniu do człowieka pojęcie to będzie
oznaczać adorację i oddanie się Stwórcy w dziękczynieniu.</p>

<p align="justify"><b class="par" id="1079">1079</b> Od początku aż do wypełnienia się czasów
całe dzieło Boże jest <i>błogosławieństwem</i>. Od
liturgicznego poematu o pierwszym stworzeniu aż do pieśni
Jeruzalem niebieskiego autorzy natchnieni głoszą zamysł
zbawienia jako wielkie błogosławieństwo Boże.</p>

<p align="justify"><b class="par" id="1080">1080</b> Na początku Bóg błogosławi istoty żywe, a w
sposób szczególny mężczyznę i kobietę. Przymierze z Noem i
wszystkimi istotami żywymi odnawia to błogosławieństwo
płodności mimo grzechu człowieka, z powodu którego ziemia
została "przeklęta". Ale począwszy od Abrahama Boże
błogosławieństwo przenika historię ludzi, która zmierzała
ku śmierci, by skierować ją do życia, do jego źródła;
przez wiarę "ojca wierzących", który przyjmuje
błogosławieństwo, zostaje zapoczątkowana historia zbawienia.</p>

<p align="justify"><b class="par" id="1081">1081</b> Błogosławieństwa Boże ukazują się w
zdumiewających i zbawczych wydarzeniach, takich jak narodzenie
Izaaka, wyprowadzenie z Egiptu (Pascha i Wyjście), dar Ziemi
Obiecanej, wybór Dawida, Obecność Boga w Świątyni,
oczyszczające wygnanie i powrót "małej Reszty":
Prawo, Prorocy i Psalmy, z których utkana jest liturgia narodu
wybranego, przypominają o tych Bożych błogosławieństwach, a
zarazem odpowiadają na nie uwielbieniem i dziękczynieniem.</p>

<p align="justify"><b class="par" id="1082">1082</b> W liturgii Kościoła błogosławieństwo Boże
zostaje w pełni objawione i udzielone: Ojciec jest uznawany i
adorowany jako Źródło i Cel wszelkich błogosławieństw
stworzenia i zbawienia; w swoim Słowie, które dla nas
przyjęło ciało, umarło i zmartwychwstało, napełnia nas
swoimi błogosławieństwami i przez nie rozlewa w naszych
sercach Dar, który zawiera wszystkie dary: Ducha Świętego.</p>

<p align="justify"><b class="par" id="1083">1083</b> Jest zatem zrozumiały podwójny wymiar liturgii
chrześcijańskiej jako odpowiedzi wiary i miłości na
"błogosławieństwa duchowe", którymi obdarza nas
Ojciec. Z jednej strony Kościół, zjednoczony ze swoim Panem i
"w Duchu Świętym" (Łk 10, 21), błogosławi Ojca
"za Jego dar niewypowiedziany" (2 Kor 9,15) przez
adorację, uwielbienie i dziękczynienie. Z drugiej strony, aż
do spełnienia się zamysłu Bożego Kościół nie przestaje
składać Ojcu "ofiary z otrzymanych od Niego darów" i
prosić Go, by zesłał Ducha Świętego na te dary, na niego
samego, na wiernych i na cały świat oraz by przez komunię w
śmierci i zmartwychwstaniu Chrystusa Kapłana i przez moc Ducha
Boże błogosławieństwa przynosiły owoce życia "ku
chwale majestatu Jego łaski" (Ef 1, 6).</p>

<p align="justify"><a name="o4kkkII-1-1"><b>II. Dzieło Chrystusa w liturgii</b></a></p>

<p align="justify"><b class="nagl">Chrystus uwielbiony...</b></p>

<p align="justify"><b class="par" id="1084">1084</b> Chrystus, "siedząc po prawicy Ojca" i
rozlewając Ducha Świętego na swoje Ciało, którym jest
Kościół, działa obecnie przez sakramenty ustanowione przez
Niego w celu przekazywania łaski. Sakramenty są widzialnymi
znakami (słowa i czynności), zrozumiałymi dla człowieka.
Urzeczywistniają one skutecznie łaskę, którą oznaczają, za
pośrednictwem działania Chrystusa i przez moc Ducha Świętego.</p>

<p align="justify"><b class="par" id="1085">1085</b> Chrystus oznacza i urzeczywistnia w liturgii
Kościoła przede wszyspkim swoje Misterium Paschalne. W czasie
ziemskiego życia Jezus zapowiadał Misterium Paschalne w swoim
nauczaniu i uprzedzał je przez swoje czyny. Gdy nadchodzi Jego
Godzina
<a href="przypisy/przypisyII-1-1.htm#1745" target="_self"><sup><font color="red"><b>2</b></font></sup></a>

, przeżywa jedyne wydarzenie w historii, które nie
przemija: Jezus umiera, zostaje pogrzebany, zmartwychwstaje i
zasiada po prawicy Ojca "raz na zawsze"
(Rz 6, 10; Hbr 7, 27; 9, 12). Jest to wydarzenie rzeczywiste, które miało
miejsce w naszej historii, ale jest ono wyjątkowe, ponieważ
wszystkie inne wydarzenia historyczne występują tylko raz i
przemijają, znikają w przeszłości. Misterium Paschalne
Chrystusa - przeciwnie - nie może pozostawać jedynie w
przeszłości, ponieważ przez swoją Śmierć zniweczył On
śmierć, a ponadto to, kim Chrystus jest, to, co uczynił i co
wycierpiał dla wszystkich ludzi, uczestniczy w wieczności
Bożej, przekracza wszelkie czasy i jest w nich stale obecne.
Wydarzenie Krzyża i Zmartwychwstania trwa i pociąga wszystko ku
Życiu.</p>

<p align="justify"><b class="nagl">...od czasu Kościoła Apostołów...</b></p>

<p align="justify"><b class="par" id="1086">1086</b> "Jak Ojciec posłał Chrystusa, tak i On
posłał Apostołów, których napełnił Duchem Świętym nie
tylko po to, aby głosząc Ewangelię wszystkiemu stworzeniu,
zwiastowali, że Syn Boży swoją śmiercią i zmartwychwstaniem
wyrwał nas z mocy Szatana i uwolnił od śmierci oraz
przeniósł do Królestwa Ojca, lecz także po to, aby ogłaszane
dzieło zbawienia sprawowali przez Ofiarę i sakramenty,
stanowiące ośrodek całego życia liturgicznego"
<a href="przypisy/przypisyII-1-1.htm#1746" target="_self"><sup><font color="red"><b>3</b></font></sup></a>

.</p>

<p align="justify"><b class="par" id="1087">1087</b> W ten sposób Chrystus Zmartwychwstały,
udzielając Apostołom Ducha Świętego, powierza im swoją
władzę uświęcania
<a href="przypisy/przypisyII-1-1.htm#1747" target="_self"><sup><font color="red"><b>4</b></font></sup></a>

: stają się oni sakramentalnymi znakami
Chrystusa. Mocą tego samego Ducha Świętego powierzają oni tę
władzę swoim następcom. Ta "sukcesja apostolska"
tworzy strukturę całego życia liturgicznego Kościoła. Ma ona
charakter sakramentalny, przekazywany przez sakrament święceń.
</p>

<p align="justify"><b class="nagl">...jest obecny w liturgii ziemskiej...</b></p>

<p align="justify"><b class="par" id="1088">1088</b> "Dla urzeczywistnienia tak wielkiego
dzieła" - udzielania czy przekazywania swojego dzieła
zbawienia - "Chrystus jest zawsze obecny w swoim Kościele,
szczególnie w czynnościach liturgicznych. Jest obecny w ofierze
Mszy świętej, czy to w osobie odprawiającego, gdyż
&lt;&lt;Ten sam, który kiedyś ofiarował się na krzyżu,
obecnie ofiaruje się przez posługę kapłanów&gt;&gt;, czy
też zwłaszcza pod postaciami eucharystycznymi. Obecny jest
mocą swoją w sakramentach, tak że gdy ktoś chrzci, sam
Chrystus chrzci. Jest obecny w swoim słowie, albowiem gdy w
Kościele czyta się Pismo święte, wówczas On sam mówi. Jest
obecny wreszcie, gdy Kościół modli się i śpiewa psalmy,
gdyż On sam obiecał: Gdzie dwaj albo trzej są zgromadzeni w
imię moje, tam i Ja jestem pośród nich&gt;&gt; (Mt 18, 20)"
<a href="przypisy/przypisyII-1-1.htm#1748" target="_self"><sup><font color="red"><b>5</b></font></sup></a>

.</p>

<p align="justify"><b class="par" id="1089">1089</b> "W tak wielkim dziele, przez które Bóg
otrzymuje doskonałą chwałę, a ludzie uświęcenie, Chrystus
zawsze przyłącza do siebie Kościół, swoją Oblubienicę
umiłowaną, która wzywa swego Pana i przez Niego oddaje cześć
Ojcu wiecznemu"
<a href="przypisy/przypisyII-1-1.htm#1749" target="_self"><sup><font color="red"><b>6</b></font></sup></a>

.</p>

<p align="justify"><b class="nagl">...która uczestniczy w liturgii niebieskiej</b></p>

<p align="justify"><b class="par" id="1090">1090</b> "Liturgia ziemska daje nam niejako przedsmak
uczestnictwa w liturgii niebiańskiej, odprawianej w mieście
świętym Jeruzalem, do którego pielgrzymujemy, gdzie Chrystus
siedzi po prawicy Bożej jako sługa świątyni i prawdziwego
przybytku. W liturgii ziemskiej ze wszystkimi zastępami duchów
niebieskich wyśpiewujemy Panu hymn chwały; wspominając ze
czcią świętych, mamy nadzieję uczestniczenia we wspólnocie z
nimi; oczekujemy jako Zbawiciela Pana naszego, Jezusa Chrystusa,
aż się ukaże jako Ten, który jest życiem naszym, a my z Nim
razem pojawimy się w chwale"
<a href="przypisy/przypisyII-1-1.htm#1750" target="_self"><sup><font color="red"><b>7</b></font></sup></a>

.</p>

<p align="justify"><a name="o5kkkII-1-1"><b>III. Duch Święty i Kościół w
liturgii</b></a></p>

<p align="justify"><b class="par" id="1091">1091</b> W liturgii Duch Święty jest wychowawcą wiary
Ludu Bożego, sprawcą "cudownych dzieł Bożych",
którymi są sakramenty Nowego Przymierza. Jest pragnieniem i
dziełem Ducha w sercu Kościoła, abyśmy żyli życiem
Chrystusa Zmartwychwstałego. Gdy spotyka On w nas odpowiedź
wiary, którą wzbudził, urzeczywistnia się prawdziwe
współdziałanie; przez nie liturgia staje się wspólnym
dziełem Ducha Świętego i Kościoła.</p>

<p align="justify"><b class="par" id="1092">1092</b> W tym sakramentalnym udzielaniu misterium
Chrystusa Duch Święty działa w taki sam sposób jak w innych
czasach ekonomii zbawienia: przygotowuje Kościół na spotkanie
z Jego Panem, przypomina i ukazuje Chrystusa wierze zgromadzenia,
uobecnia i aktualizuje misterium Chrystusa swoją
przekształcającą mocą, a wreszcie jako Duch komunii jednoczy
Kościół z życiem i posłaniem Chrystusa.</p>

<p align="justify"><b class="nagl">Duch Święty przygotowuje na przyjęcie Chrystusa</b></p>

<p align="justify"><b class="par" id="1093">1093</b> Duch Święty wypełnia w ekonomii sakramentalnej
figury <i>Starego Przymierza.</i> Ponieważ Kościół Chrystusa
został "cudownie przygotowany w historii narodu
izraelskiego i w Starym Przymierzu"
<a href="przypisy/przypisyII-1-1.htm#1751" target="_self"><sup><font color="red"><b>8</b></font></sup></a>

, liturgia Kościoła
zachowuje jako swoją integralną i niezastąpioną część
niektóre elementy kultu Starego Przymierza: <br>
- przede wszystkim czytanie Starego Testamentu;<br>
- modlitwę Psalmów; <br>
- a zwłaszcza pamięć o wydarzeniach zbawczych i znaczących
faktach, które znalazły swoje wypełnienie w misterium
Chrystusa (Obietnica i Przymierze, Wyjście i Pascha, Królestwo
i Świątynia, Wygnanie i Powrót).</p>

<p align="justify"><b class="par" id="1094">1094</b> Właśnie na harmonii obu Testamentów
<a href="przypisy/przypisyII-1-1.htm#1752" target="_self"><sup><font color="red"><b>9</b></font></sup></a>

opiera się katecheza paschalna Pana
<a href="przypisy/przypisyII-1-1.htm#1753" target="_self"><sup><font color="red"><b>10</b></font></sup></a>
, a następnie katecheza
Apostołów i Ojców Kościoła. Odsłania ona to, co
pozostawało zakryte pod literą Starego Testamentu: misterium
Chrystusa. Nazywa się ją katechezą "typologiczną",
ponieważ objawia nowość Chrystusa na podstawie
"figur" (typów), które zapowiadały Go w
wydarzeniach, słowach i symbolach pierwszego Przymierza. Figury
zostają odsłonięte przez nowe odczytanie tekstów
starotestamentalnych w Duchu Prawdy, wychodząc od Chrystusa
<a href="przypisy/przypisyII-1-1.htm#1754" target="_self"><sup><font color="red"><b>11</b></font></sup></a>
. W ten sposób potop i arka Noego są figurami zbawienia przez
chrzest
<a href="przypisy/przypisyII-1-1.htm#1755" target="_self"><sup><font color="red"><b>12</b></font></sup></a>
, podobnie obłok i przejście przez Morze Czerwone, a
woda wyprowadzona ze skały jest figurą duchowych darów
Chrystusa
<a href="przypisy/przypisyII-1-1.htm#1756" target="_self"><sup><font color="red"><b>13</b></font></sup></a>
; manna na pustyni stanowi zapowiedź Eucharystii,
"prawdziwego Chleba z nieba" (J 6, 32).</p>

<p align="justify"><b class="par" id="1095">1095</b> Dlatego Kościół, zwłaszcza w okresie Adwentu,
Wielkiego Postu, a przede wszystkim w Noc Paschalną, odczytuje i
przeżywa te wielkie wydarzenia historii zbawczej w
"dzisiaj" swojej liturgii. Potrzeba przy tym, by
katecheza pomagała wiernym otworzyć się na "duchowe"
rozumienie ekonomii 1zbawienia, jak ukazuje ją i pozwala nam
nią żyć liturgia Kościoła.</p>

<p align="justify"><b class="par" id="1096">1096</b> <i>Liturgia żydowska i liturgia
chrześcijańska</i>. Głębsza znajomość wiary i życia
religijnego narodu żydowskiego, tak jak są jeszcze dzisiaj
wyznawane i przeżywane, może pomóc lepiej zrozumieć pewne
aspekty liturgii chrześcijańskiej. Dla żydów i dla
chrześcijan Pismo święte jest istotną częścią ich
liturgii: przez głoszenie słowa Bożego, odpowiedź na to
słowo, modlitwę uwielbienia i modlitwę wstawienniczą za
żywych i umarłych, uciekanie się do Bożego miłosierdzia.
Liturgia słowa w sobie właściwej strukturze znajduje swoje
źródło w modlitwie żydowskiej. Modlitwa Godzin oraz inne
teksty i formularze liturgiczne mają w niej swoje odpowiedniki,
podobnie jak nawet najbardziej czcigodne formuły naszych
modlitw, między innymi "Ojcze nasz". Także Modlitwy
eucharystyczne inspirują się wzorami zaczerpniętymi z tradycji
żydowskiej. Związek między liturgią żydowską i liturgią
chrześcijańską, a także różnice w ich treści są
szczególnie widoczne w wielkich świętach roku liturgicznego,
takich jak Pascha. Chrześcijanie i żydzi celebrują Paschę;
Pascha historii u żydów jest zwrócona ku przyszłości,
natomiast u chrześcijan Pascha wypełnia się w śmierci i
zmartwychwstaniu Chrystusa, chociaż oczekują oni jeszcze na jej
ostateczne spełnienie.</font></p>

<p align="justify"><b class="par" id="1097">1097</b> <i>W liturgii Nowego Przymierza</i> każda
czynność liturgiczna, szczególnie celebracja Eucharystii i
sakramentów, jest spotkaniem Chrystusa i Kościoła.
Zgromadzenie liturgiczne czerpie swoją jedność z "Ducha
Świętego", który gromadzi dzieci Boże w jednym Ciele
Chrystusa. Ta jedność przewyższa związki ludzkie, rasowe,
kulturowe i społeczne.</p>

<p align="justify"><b class="par" id="1098">1098</b> Zgromadzenie powinno <i>przygotować się</i> na
spotkanie ze swoim Panem - być "ludem dobrze
usposobionym". To przygotowanie serc jest wspólnym dziełem
Ducha Świętego i zgromadzenia, a szczególnie pełniących
funkcje wynikające ze święceń (<i>ministri</i>). Łaska Ducha
Świętego zmierza do wzbudzenia wiary, nawrócenia serca i
przylgnięcia do woli Ojca. Te dyspozycje są podstawą do
przyjęcia innych łask ofiarowanych w samej celebracji oraz
owoców nowego życia, jakie ma ono następnie wydać.</p>

<p align="justify"><b class="nagl">Duch Święty przypomina misterium Chrystusa</b></p>

<p align="justify"><b class="par" id="1099">1099</b> Duch i Kościół współdziałają, by ukazać
Chrystusa i Jego dzieło zbawienia w liturgii. Przede wszystkim w
Eucharystii i w sposób analogiczny w innych sakramentach
liturgia jest <i>Pamiątką</i> misterium zbawienia. Duch 91
Święty jest żywą pamięcią Kościoła
<a href="przypisy/przypisyII-1-1.htm#1757" target="_self"><sup><font color="red"><b>14</b></font></sup></a>
.</p>

<p align="justify"><b class="par" id="1100">1100</b><i> Słowo Boże</i>. Duch Święty przypomina
najpierw zgromadzeniu liturgicznemu znaczenie wydarzenia
zbawczego, ożywiając głoszone słowo Boże, by zostało
przyjęte i przeżyte:<br>
<br>
Pismo święte ma doniosłe znaczenie w
odprawianiu liturgii. Z niego bowiem wyjęte są czytania, które
wyjaśnia się w homilii, oraz psalmy przeznaczone do śpiewu. Z
niego czerpią swe natchnienie i swego ducha prośby, modlitwy i
pieśni liturgiczne. W nim też trzeba szukać znaczenia
czynności i znaków</font>
<a href="przypisy/przypisyII-1-1.htm#1758" target="_self"><sup><font color="red"><b>15</b></font></sup></a>
.<br>
<br>
<b class="par" id="1101">1101</b> Duch Święty udziela czytającym i słuchającym
duchowego rozumienia słowa Bożego, według dyspozycji ich
serca. Przez słowa, czynności i znaki, które stanowią osnowę
celebracji, Duch Święty kształtuje żywy związek wiernych i
szafarzy z Chrystusem - Słowem i Obrazem Ojca, by mogli
włączyć w swoje życie sens tego, co słyszą, co kontemplują
i wypełniają w celebracji.</p>

<p align="justify"><b class="par" id="1102">1102</b> "Przez zbawcze bowiem słowo rodzi się wiara
w sercach... dzięki niej powstaje i wzrasta wspólnota
wiernych"
<a href="przypisy/przypisyII-1-1.htm#1759" target="_self"><sup><font color="red"><b>16</b></font></sup></a>
. Głoszenie słowa Bożego nie ogranicza się do
nauczania; wymaga ono <i>odpowiedzi wiary</i> jako zgody i
zaangażowania ze względu na przymierze między Bogiem i Jego
ludem. To Duch Święty daje łaskę wiary, umacnia ją i sprawia
jej wzrost we wspólnocie. Zgromadzenie liturgiczne jest przede
wszystkim jednością w wierze.</p>

<p align="justify"><b class="par" id="1103">1103</b> <i>Anamneza</i>. Celebracja liturgiczna odnosi
się zawsze do zbawczych interwencji Boga w historii. "Plan
Objawienia urzeczywistnia się przez czyny i słowa wewnętrznie
z sobą powiązane... Słowa zaś obwieszczają czyny i
odsłaniają tajemnicę w nich zawartą"
<a href="przypisy/przypisyII-1-1.htm#1760" target="_self"><sup><font color="red"><b>17</b></font></sup></a>
. W liturgii
słowa Duch Święty "przypomina" zgromadzeniu to
wszystko, co uczynił dla nas Chrystus. Odpowiednio do natury
czynności liturgicznych i obrzędowych tradycji Kościołów
celebracja "wspomina" wielkie dzieła Boże w bardziej
lub mniej rozwiniętej anamnezie. Duch Święty, który w ten
sposób ożywia pamięć Kościoła, wzbudza dziękczynienie i
uwielbienie (<i>Doksologia</i>).</p>

<p align="justify"><b class="nagl">Duch Święty aktualizuje misterium Chrystusa</b></p>

<p align="justify"><b class="par" id="1104">1104</b> Liturgia chrześcijańska nie tylko przypomina
wydarzenia, które dokonały naszego zbawienia, ale aktualizuje
je i uobecnia. Misterium Paschalne Chrystusa jest celebrowane, a
nie powtarzane. Powtarzane są poszczególne celebracje; w
każdej z nich następuje wylanie Ducha Świętego, który
aktualizuje jedyne Misterium.</p>

<p align="justify"><b class="par" id="1105">1105</b> <i>Epikleza</i> ("wzywanie-na") jest
modlitwą wstawienniczą, w której kapłan prosi Ojca o
posłanie Ducha Uświęciciela, by składane ofiary stały się
Ciałem i Krwią Chrystusa i aby wierni, przyjmując je, sami
stawali się żywą ofiarą dla Boga.</p>

<p align="justify"><b class="par" id="1106">1106</b> Anamneza i epikleza stanowią centrum każdej
celebracji sakramentalnej, a szczególnie Eucharystii:</p>

<p align="justify">Pytasz, jak chleb staje się Ciałem Chrystusa,
a wino Jego Krwią? Odpowiadam: Duch Święty wkracza i wypełnia
to, co przerasta wszelkie słowo i wszelką myśl... Zauważ,
dzieje się to przez Ducha Świętego, podobnie jak przez Ducha
Świętego Chrystus przyjął ciało z Dziewicy Maryi</font>
<a href="przypisy/przypisyII-1-1.htm#1761" target="_self"><sup><font color="red"><b>18</b></font></sup></a>
.</p>

<p align="justify"><b class="par" id="1107">1107</b> Przekształcająca moc Ducha Świętego w liturgii
przyspiesza przyjście Królestwa i spełnienie się misterium
zbawienia. W oczekiwaniu i nadziei Duch Święty pozwala nam
rzeczywiście uprzedzać doskonałą komunię Trójcy Świętej.
Duch posłany przez Ojca, który wysłuchuje epiklezy Kościoła,
ożywia tych, którzy Go przyjmują, i stanowi dla nich już
teraz "zadatek" ich dziedzictwa
<a href="przypisy/przypisyII-1-1.htm#1762" target="_self"><sup><font color="red"><b>19</b></font></sup></a>
.</p>

<p align="justify"><b class="nagl">Komunia w Duchu Świętym</b></p>

<p align="justify"><b class="par" id="1108">1108</b> Celem posłania Ducha Świętego w każdej
czynności liturgicznej jest doprowadzenie do komunii z
Chrystusem, by formować Jego Ciało. Duch Święty jest jak sok
winnego krzewu Ojca; przynosi on swój owoc w latoroślach
<a href="przypisy/przypisyII-1-1.htm#1763" target="_self"><sup><font color="red"><b>20</b></font></sup></a>
. W liturgii urzeczywistnia się najbardziej wewnętrzne
współdziałanie Ducha Świętego i Kościoła. Duch komunii
zawsze pozostaje w Kościele i dlatego Kościół jest wielkim
sakramentem Boskiej komunii, która gromadzi rozproszone dzieci
Boże. Owocem działania Ducha w liturgii jest nierozłącznie
komunia z Trójcą Świętą i komunia braterska
<a href="przypisy/przypisyII-1-1.htm#1764" target="_self"><sup><font color="red"><b>21</b></font></sup></a>
.</p>

<p align="justify"><b class="par" id="1109">1109</b> Epikleza jest także modlitwą o pełną
realizację komunii zgromadzenia z misterium Chrystusa.
"Łaska Pana Jezusa Chrystusa, miłość Boga i dar
jedności w Duchu Świętym" (2 Kor 13, 13) powinny zawsze
pozostawać z nami i przynosić także owoce poza celebracją
eucharystyczną. Kościół prosi więc Ojca o posłanie Ducha
Świętego, by uczynił On z życia wiernych żywą ofiarę dla
Boga przez duchową przemianę na obraz Chrystusa, przez troskę
o jedność Kościoła i uczestnictwo w Jego posłaniu przez
świadectwo i służbę miłości.</p>

<p align="justify"><a name="o6kkkII-1-1"><b><i>W skrócie</i></b></a></p>

<p align="justify"><b class="par" id="1110">1110</b> <i>W liturgii Kościół błogosławi i wielbi
Boga Ojca jako źródło wszelkich błogosławieństw stworzenia
i zbawienia, jakimi pobłogosławił On nas w swoim Synu, by
udzielić nam Ducha przybranego synostwa.</i></p>

<p align="justify"><b class="par" id="1111">1111</b> <i>Dzieło Chrystusa w liturgii ma charakter
sakramentalny, ponieważ Jego misterium zbawienia uobecnia się w
niej mocą Ducha Świętego; Jego Ciało, którym jest
Kościół, jest jakby sakramentem (znakiem i narzędziem), w
którym Duch Święty rozdziela misterium zbawienia. Przez swoje
czynności liturgiczne Kościół pielgrzymujący uczestniczy
już w Iiturgii niebieskiej, otrzymującjej przedsmak.</i></p>

<p align="justify"><b class="par" id="1112">1112</b> <i>Posłanie Ducha Świętego w liturgii
Kościoła ma na celu przygotować zgromadzenie na spotkanie z
Chrystusem; przypominać i ukazywać Chrystusa wierze
zgromadzenia; uobecniać i spełniać zbawcze dzieło Chrystusa
swoją przekształcającą mocą oraz sprawiać, by owocował dar
komunii w Kościele.</i></p>

<p align="center"><b><br>
</b><a name="o7kkkII-1-1"><b>Artykuł drugi</b></a></p>

<p align="center"><b>MISTERIUM PASCHALNE<br>
W SAKRAMENTACH KOŚCIOŁA</b></p>

<p align="justify"><b class="par" id="1113">1113</b> Całe życie liturgiczne Kościoła koncentruje
się wokół Ofiary eucharystycznej i sakramentów
<a href="przypisy/przypisyII-1-1.htm#1765" target="_self"><sup><font color="red"><b>22</b></font></sup></a>
. W Kościele
jest siedem sakramentów: chrzest, bierzmowanie (chryzmacja),
Eucharystia, pokuta, namaszczenie chorych, sakrament święceń,
małżeństwo
<a href="przypisy/przypisyII-1-1.htm#1766" target="_self"><sup><font color="red"><b>23</b></font></sup></a>
. W niniejszym artykule zostanie omówione to co
jest wspólne siedmiu sakramentom z doktrynalnego punktu
widzenia. To, co jest wspólne sakramentom z punktu widzenia
celebracji, zostanie przedstawione w rozdziale drugim, a to, co
odnosi się do poszczególnych sakramentów, będzie przedmiotem
działu drugiego.</p>

<p align="justify"><a name="o8kkkII-1-1"><b>I. Sakramenty Chrystusa</b></a></p>

<p align="justify"><b class="par" id="1114">1114</b> "Opierając się na nauczaniu Pisma
świętego, na tradycjach apostolskich... i na zgodnym zdaniu
Ojców", wyznajemy, że "wszystkie sakramenty Nowego
Przymierza zostały ustanowione przez Jezusa Chrystusa"
<a href="przypisy/przypisyII-1-1.htm#1767" target="_self"><sup><font color="red"><b>24</b></font></sup></a>
.</p>

<p align="justify"><b class="par" id="1115">1115</b> Słowa i czyny Jezusa już w czasie Jego życia
ukrytego i misji publicznej miały charakter zbawczy. Uprzedzały
one moc Jego Misterium Paschalnego. Zapowiadały i
przygotowywały to, czego miał On udzielić Kościołowi po
wypełnieniu się wszystkiego. Misteria życia Chrystusa są
podstawą tego, czego Chrystus udziela teraz przez szafarzy
swojego Kościoła w sakramentach, ponieważ "to, co było
widzialne w naszym Zbawicielu, przeszło do Jego
misteriów"
<a href="przypisy/przypisyII-1-1.htm#1768" target="_self"><sup><font color="red"><b>25</b></font></sup></a>
.</p>

<p align="justify"><b class="par" id="1116">1116</b> Sakramenty będące "mocami, które
wychodzą" z zawsze żywego i ożywiającego Ciała
Chrystusa
<a href="przypisy/przypisyII-1-1.htm#1769" target="_self"><sup><font color="red"><b>26</b></font></sup></a>
, oraz działaniami Ducha Świętego
urzeczywistnianymi w Jego Ciele, którym jest Kościół, są
"arcydziełami Bożymi" w nowym i wiecznym Przymierzu.</p>

<p align="justify"><a name="o9kkkII-1-1"><b>II. Sakramenty Kościoła</b></a></p>

<p align="justify"><b class="par" id="1117">1117</b> Kościół za pośrednictwem Ducha, który
prowadzi go "do całej prawdy" (J 16, 13), stopniowo
rozpoznawał ten skarb otrzymany od Chrystusa i dokładnie
określił sposób "udzielania" go, podobnie jak to
czynił w odniesieniu do kanonu Pisma świętego i nauki wiary
jako wierny "szafarz" misteriów Bożych
<a href="przypisy/przypisyII-1-1.htm#1770" target="_self"><sup><font color="red"><b>27</b></font></sup></a>
. W ten
sposób Kościół uznał w ciągu wieków, że wśród jego
obrzędów liturgicznych jest siedem, które są we właściwym
sensie sakramentami ustanowionymi przez Chrystusa.</p>

<p align="justify"><b class="par" id="1118">1118</b> Sakramenty są "sakramentami Kościoła"
w podwójnym znaczeniu: są sakramentami "przez
Kościół" i "dla Kościoła". Są one
sakramentami "przez Kościół", ponieważ jest on
sakramentem działania Chrystusa, który dokonuje w nim swego
dzieła dzięki posłaniu Ducha Świętego. Są one także
"dla Kościoła", będąc "sakramentami, które
budują Kościół"
<a href="przypisy/przypisyII-1-1.htm#1771" target="_self"><sup><font color="red"><b>28</b></font></sup></a>
, ponieważ ukazują i udzielają
ludziom, zwłaszcza w Eucharystii, tajemnicę komunii Boga
Miłości, Jednego w Trzech Osobach.</p>

<p align="justify"><b class="par" id="1119">1119</b> Kościół, tworząc z Chrystusem-Głową
"jakby jedną osobę mistyczną"
<a href="przypisy/przypisyII-1-1.htm#1772" target="_self"><sup><font color="red"><b>29</b></font></sup></a>
, działa w
sakramentach jako "organicznie ukształtowana natura
społeczności kapłańskiej"
<a href="przypisy/przypisyII-1-1.htm#1773" target="_self"><sup><font color="red"><b>30</b></font></sup></a>
. Przez chrzest i
bierzmowanie lud kapłański staje się zdolny do celebracji
liturgii; oprócz tego niektórzy wierni "odznaczani są
przez święcenia kapłańskie, ustanawiani są w imię
Chrystusa, aby karmili Kościół słowem i łaską
Bożą"
<a href="przypisy/przypisyII-1-1.htm#1774" target="_self"><sup><font color="red"><b>31</b></font></sup></a>
.</p>

<p align="justify"><b class="par" id="1120">1120</b> Posługa święceń, czyli kapłaństwo<i>
urzędowe</i>
<a href="przypisy/przypisyII-1-1.htm#1775" target="_self"><sup><font color="red"><b>32</b></font></sup></a>
, służy kapłaństwu chrzcielnemu. Zapewnia ona,
że w sakramentach działa Chrystus przez Ducha Świętego dla
Kościoła. Zbawcze posłanie powierzone przez Ojca Jego Synowi
wcielonemu zostaje powierzone Apostołom, a przez nich ich
następcom. Otrzymują oni Ducha Jezusa, by działać w Jego
imieniu i w Jego osobie (<i>in persona Christi</i>)
<a href="przypisy/przypisyII-1-1.htm#1776" target="_self"><sup><font color="red"><b>33</b></font></sup></a>
. W ten
sposób szafarz wyświęcony stanowi więź sakramentalną,
która łączy czynność liturgiczną z tym, co powiedzieli i
uczynili Apostołowie, a przez nich z tym, co powiedział i
uczynił Chrystus - źródło i fundament sakramentów.</p>

<p align="justify"><b class="par" id="1121">1121</b> Trzy sakramenty: chrzest, bierzmowanie i sakrament
święceń kapłańskich, oprócz tego, że udzielają łaski,
wyciskają <i>charakter</i> sakramentalny (czyli
"pieczęć"), przez który chrześcijanin uczestniczy w
kapłaństwie Chrystusa i należy do Kościoła, odpowiednio do
swego stanu i pełnionych funkcji. To upodobnienie do Chrystusa i
Kościoła, urzeczywistniane przez Ducha Świętego, jest
nieusuwalne
<a href="przypisy/przypisyII-1-1.htm#1777" target="_self"><sup><font color="red"><b>34</b></font></sup></a>
; pozostaje ono w chrześcijaninie na zawsze jako
pozytywna dyspozycja do przyjęcia łaski, jako obietnica i
zapewnienie opieki Bożej oraz powołanie do kultu Bożego i
służby Kościołowi. Sakramenty te nie mogą więc nigdy być
powtórzone.</p>

<p align="justify"><a name="o10kkkII-1-1"><br>
<b>III. Sakramenty wiary</b></a></p>

<p align="justify"><b class="par" id="1122">1122</b> Chrystus posłał swoich Apostołów, by głosili
"w imię Jego... nawrócenie i odpuszczenie grzechów
wszystkim narodom" (Łk 24, 47). "Nauczajcie wszystkie
narody, udzielając im chrztu w imię Ojca i Syna, i Ducha
Świętego" (Mt 28, 19). Polecenie udzielania chrztu, a
więc posłanie sakramentalne, jest zawarte w nakazie głoszenia
Ewangelii, ponieważ sakrament jest przygotowywany przez <i>słowo
Boże i wiarę</i>, będącą zgodą na to słowo: </p>

<p align="justify">Lud Boży jednoczy się przez słowo Boga
żywego... Głoszenie słowa wymagane jest do samej posługi
sakramentów, ponieważ są to sakramenty wiary, która rodzi
się ze słowa i nim się karmi</font>
<a href="przypisy/przypisyII-1-1.htm#1778" target="_self"><sup><font color="red"><b>35</b></font></sup></a>
.</p>

<p align="justify"><b class="par" id="1123">1123</b> "Celem sakramentów jest uświęcenie
człowieka, budowanie mistycznego Ciała Chrystusa, a wreszcie
oddawanie czci Bogu. Jako znaki, mają one także pouczać.
Sakramenty wiarę nie tylko zakładają, lecz za pomocą słów i
rzeczy dają jej wzrost, umacniają ją i wyrażają. Słusznie
więc nazywają się sakramentami wiary
<a href="przypisy/przypisyII-1-1.htm#1779" target="_self"><sup><font color="red"><b>36</b></font></sup></a>
.</p>

<p align="justify"><b class="par" id="1124">1124</b> Wiara Kościoła poprzedza wiarę wierzącego,
który jest wezwany do przylgnięcia do niej. Gdy Kościół
celebruje sakramenty, wyznaje wiarę otrzymaną od Apostołów.
Wyraża to dawna zasada:<i> lex orandi, lex credendi</i> (lub: <i>legem
credendi lex statuat supplicandi</i>, według Prospera z
Akwitanii
<a href="przypisy/przypisyII-1-1.htm#1780" target="_self"><sup><font color="red"><b>37</b></font></sup></a>
, V wiek). Prawo modlitwy jest prawem wiary;
Kościół wierzy tak, jak się modli. Liturgia jest elementem
konstytutywnym świętej i żywej Tradycji
<a href="przypisy/przypisyII-1-1.htm#1781" target="_self"><sup><font color="red"><b>38</b></font></sup></a>
.</p>

<p align="justify"><b class="par" id="1125">1125</b> Z tego powodu żaden obrzęd sakramentalny nie
może być zmieniany ani poddawany manipulacji przez szafarza czy
przez wspólnotę. Nawet najwyższy autorytet w Kościele nie
może dowolnie zmieniać liturgii; może to czynić jedynie w
posłuszeństwie wiary i w religijnym szacunku dla misterium
liturgii.</p>

<p align="justify"><b class="par" id="1126">1126</b> Ponadto, ponieważ sakramenty wyrażają i
rozwijają jedność wiary w Kościele, <i>lex orandi</i> jest
jednym z istotnych kryteriów dialogu, który dąży do
przywrócenia jedności chrześcijan
<a href="przypisy/przypisyII-1-1.htm#1782" target="_self"><sup><font color="red"><b>39</b></font></sup></a>
.</p>

<p align="justify"><a name="o11kkkII-1-1"><b>IV. Sakramenty zbawienia</b></a></p>

<p align="justify"><b class="par" id="1127">1127</b> Sakramenty godnie celebrowane w wierze udzielają
łaski, którą oznaczają
<a href="przypisy/przypisyII-1-1.htm#1783" target="_self"><sup><font color="red"><b>40</b></font></sup></a>
. Są one<i> skuteczne</i>, ponieważ
działa w nich sam Chrystus: to On chrzci, to On działa w
sakramentach, aby udzielać łaski, jaką oznacza sakrament.
Ojciec zawsze wysłuchuje modlitwy Kościoła swego Syna, który
to Kościół w epiklezie każdego sakramentu wyraża swoją
wiarę w moc Ducha Świętego. Jak ogień przemienia w siebie
wszystko, czego dotknie, tak Duch Święty przekształca w życie
Boże to, co jest poddane Jego mocy.</p>

<p align="justify"><b class="par" id="1128">1128</b> Taki jest sens stwierdzenia Kościoła
<a href="przypisy/przypisyII-1-1.htm#1784" target="_self"><sup><font color="red"><b>41</b></font></sup></a>
, że
sakramenty działają <i>ex opere operato</i> (dosłownie:
"przez sam fakt spełnienia czynności"), czyli mocą
zbawczego dzieła Chrystusa, dokonanego raz na zawsze. Wynika
stąd, że "sakrament urzeczywistnia się nie przez
sprawiedliwość człowieka, który go udziela lub przyjmuje,
lecz przez moc Bożą"
<a href="przypisy/przypisyII-1-1.htm#1785" target="_self"><sup><font color="red"><b>42</b></font></sup></a>
. W chwili, gdy sakrament jest
celebrowany zgodnie z intencją Kościoła, moc Chrystusa i Jego
Ducha działa w nim i przez niego, niezależnie od osobistej
świętości szafarza. Skutki sakramentów zależą jednak także
od dyspozycji tego, kto je przyjmuje.</p>

<p align="justify"><b class="par" id="1129">1129</b> Kościół naucza, że dla wierzących sakramenty
Nowego Przymierza są <i>konieczne do zbawienia</i>
<a href="przypisy/przypisyII-1-1.htm#1786" target="_self"><sup><font color="red"><b>43</b></font></sup></a>
. "Łaska sakramentalna" jest łaską Ducha Świętego,
udzieloną przez Chrystusa i właściwą każdemu sakramentowi.
Duch uzdrawia i przemienia tych, którzy przyjmują sakrament,
upodabniając ich do Syna Bożego. Owocem życia sakramentalnego
jest to, że Duch przybrania za synów przebóstwia
<a href="przypisy/przypisyII-1-1.htm#1787" target="_self"><sup><font color="red"><b>44</b></font></sup></a>
wiernych, w
żywy sposób jednocząc ich z jedynym Synem, Zbawicielem.</p>

<p align="justify"><a name="o12kkkII-1-1"><b>V. Sakramenty życia wiecznego</b></a></p>

<p align="justify"><b class="par" id="1130">1130</b> Kościół celebruje misterium swego Pana,
"aż przyjdzie", aby "Bóg był wszystkim we
wszystkich" (1 Kor 11, 26; 15, 28). Od czasów apostolskich
liturgia kieruje się do swego celu przez wzywanie Ducha w
Kościele: "<i>Marana tha!</i>" (1 Kor 16, 22).
Liturgia uczestniczy w ten sposób w pragnieniu Jezusa:
"Gorąco pragnąłem spożyć tę Paschę z wami... aż się
spełni w Królestwie Bożym" (Łk 22, 15-16). W
sakramentach Chrystusa Kościół otrzymuje już zadatek swego
dziedzictwa, uczestniczy już w życiu wiecznym, "oczekując
błogosławionej nadziei i objawienia się chwały wielkiego Boga
i Zbawiciela naszego, Jezusa Chrystusa" (Tt 2, 13). "A
Duch i Oblubienica mówią: &lt;&lt;Przyjdź!&gt;&gt;...
Przyjdź, Panie Jezu!" (Ap 22, 17. 20).</p>

<p align="justify">Święty Tomasz streszcza różne aspekty znaku
sakramentalnego w następujący sposób: "Sakrament jest
znakiem, który przypomina to, co było wcześniej, a mianowicie
mękę Chrystusa; który uwidacznia to, co dokonuje się w nas
przez mękę Chrystusa, a mianowicie łaskę; jest znakiem
profetycznym, to znaczy zapowiadającym przyszłą chwałę"</font>
<a href="przypisy/przypisyII-1-1.htm#1788" target="_self"><sup><font color="red"><b>45</b></font></sup></a>
.</p>

<p align="justify"><a name="o13kkkII-1-1"><b><i>W skrócie</i></b></a></p>

<p align="justify"><b class="par" id="1131">1131</b> <i>Sakramenty są skutecznymi znakami łaski,
ustanowionymi przez Chrystusa i powierzonymi Kościołowi. Przez
te znaki jest nam udzielane życie Boże. Obrzędy widzialne, w
których celebruje się sakramenty, oznaczają i
urzeczywistniają łaski właściwe każdemu sakramentowi.
Przynoszą one owoc w tych, którzy je przyjmują z odpowiednią
dyspozycją.</i></p>

<p align="justify"><b class="par" id="1132">1132</b> <i>Kościół celebruje sakramenty jako wspólnota
kapłańska, której strukturę tworzy kapłaństwo chrzcielne i
kapłaństwo urzędowe.</i></p>

<p align="justify"><b class="par" id="1133">1133</b> <i>Duch Święty przygotowuje do sakramentów
przez słowo Boże i wiarę, która przyjmuje słowo w sercach
dobrze do tego usposobionych. Sakramenty umacniają zatem i
wyrażają wiarę.</i></p>

<p align="justify"><b class="par" id="1134">1134</b> <i>Owoc życia sakramentalnego ma równocześnie
charakter osobowy i eklezjalny. Z jednej strony tym owocem dla
każdego wiernego jest życie dla Boga w Chrystusie Jezusie, a z
drugiej strony - dla Kościoła jest nim wzrost w miłości oraz
w jego posłaniu dawania świadectwa.</i></p>



<input type="button" class="btn-lg" onclick="location.href='kkkII-1-2.htm';" value="Kolejny rozdział" />
<input type="button" class="btn-lg" onclick="location.href='../index.html';" value="Strona główna" /><br><br>




</body><!-- Mirrored from www.katechizm.diecezja.elk.pl/kkkII-1-1.htm by HTTrack Website Copier/3.x [XR&CO'2007], Mon, 11 Jun 2007 10:53:23 GMT --></html>