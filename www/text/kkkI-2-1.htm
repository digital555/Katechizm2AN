<html><!-- Mirrored from www.katechizm.diecezja.elk.pl/kkkI-2-1.htm by HTTrack Website Copier/3.x [XR&CO'2007], Mon, 11 Jun 2007 10:53:21 GMT --><head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width, initial-scale=1">
<link rel="stylesheet" href="http://maxcdn.bootstrapcdn.com/bootstrap/3.3.5/css/bootstrap.min.css">
<link rel="stylesheet" href="http://code.jquery.com/mobile/1.4.5/jquery.mobile-1.4.5.min.css" />
<script src="http://code.jquery.com/jquery-1.11.1.min.js"></script>
<script src="http://code.jquery.com/mobile/1.4.5/jquery.mobile-1.4.5.min.js"></script>
<script src="http://maxcdn.bootstrapcdn.com/bootstrap/3.3.5/js/bootstrap.min.js"></script>
<link rel="stylesheet" type="text/css" href="../css/index.css"></script>
<script type="text/javascript" src="../js/index.js"></script>


</head>
<body onload="dosekcji()">

<div class="stuck">
<center>
 <b>Rozmiar tekstu  </b>
 <br>
 <input type="button" class="btn-lg" onclick="scale('+')" value="   +   "/><a>     </a><input type="button" class="btn-lg" onclick="scale('-')" value="   -   "/>
</center>
<br>
<br>
</div>

<div class="container">




<p align="center"><a name="o1kkkI-2-1"><b>Rozdział pierwszy</b></a></p>

<p align="center"><b>WIERZĘ W BOGA OJCA</b></p>

<p>

<font ><a href="kkkI-2-1.htm#o1kkkI-2-1">Wprowadzenie </a>(198)</font><br>
<font ><b>Artykuł 1:</b></font><a href="kkkI-2-1.htm#o2kkkI-2-1"><font > "Wierzę w
Boga Ojca Wszechmogącego, Stworzyciela nieba i ziemi" </font></a><font >(199-421)</font><br>
<font ><b>Paragraf 1:</b> </font><a href="kkkI-2-1.htm#o3kkkI-2-1"><font >Wierzę w Boga </font></a><font >(199-231)</font><br>
<a href="kkkI-2-1.htm#o3kkkI-2-1"><font >Wprowadzenie </font></a><font >(199)</font><br>
<font >I. </font><a href="kkkI-2-1.htm#o4kkkI-2-1"><font >"Wierzę w jednego Boga" </font></a><font >(200-202)</font><br>
<font >II. </font><a href="kkkI-2-1.htm#o5kkkI-2-1"><font >Bog objawia swoje imię</font></a><font >
(203-213)</font><br>
<font >- Bóg żywy</font><br>
<font >- " Ja Jestem, Który Jestem"</font><br>
<font >- "Bóg miłosierny i litościwy"</font><br>
<font >- Tylko Bóg JEST</font><br>
<font >III. </font><a href="kkkI-2-1.htm#o6kkkI-2-1"><font >Bóg, "Ten, Który Jest", jest Prawdą i
Miłością</font></a><font > (214-221)</font><br>
<font >- Bóg jest Prawdą</font><br>
<font >- Bóg jest Miłością</font><br>
<font >IV. </font><a href="kkkI-2-1.htm#o7kkkI-2-1"><font >Konsekwencje wiary w Jedynego Boga</font></a><font > (222-227)</font><br>
<a href="kkkI-2-1.htm#o8kkkI-2-1"><font ><i>W skrócie </i></font></a><font >(228-231)</font><br>
<font ><b>Paragraf 2:</b> </font><a href="kkkI-2-1.htm#o9kkkI-2-1"><font >Ojciec </font></a><font >(232-267)</font><br>
<font >I. </font><a href="kkkI-2-1.htm#o9kkkI-2-1"><font >W imię Ojca i Syna, i Ducha Świętego</font></a><font > (232-237)</font><br>
<font >II. </font><a href="kkkI-2-1.htm#o10kkkI-2-1"><font >Objawienie Boga jako Trójcy</font></a><font >
(238-248)</font><br>
<font >- Ojciec objawiony przez Syna</font><br>
<font >- Ojciec i Syn objawieni przez Ducha</font><br>
<font >III. </font><a href="kkkI-2-1.htm#o11kkkI-2-1"><font >Trójca Święta w nauce wiary</font></a><font >
(249-256)</font><br>
<font >- Formowanie się dogmatu trynitarnego</font><br>
<font >- Dogmat Trójcy Świętej</font><br>
<font >IV. </font><a href="kkkI-2-1.htm#o12kkkI-2-1"><font >Dzieło Boże i posłania trynitarne</font></a><font > (257-260)</font><br>
<a href="kkkI-2-1.htm#o13kkkI-2-1"><font ><i>W skrócie</i></font></a><font > (261-267)</font><br>
<font ><b>Paragraf 3:</b></font><a href="kkkI-2-1.htm#o14kkkI-2-1"><font >Wszechmogący </font></a><font >(268-278)</font><br>
<a href="kkkI-2-1.htm#o14kkkI-2-1"><font >Wprowadzenie</font></a><font > (268-274)</font><br>
<font >- "Czyni on wszystko, co zechce"</font><br>
<font >- "Nad wszystkim masz litość, bo wszystko w
Twej mocy"</font><br>
<font >- Tajemnica pozornej niemocy Boga</font><br>
<a href="kkkI-2-1.htm#o15kkkI-2-1"><font ><i>W skrócie</i></font></a><a href="kkkI-2-1.htm#o15kkkI-2-1"><font > </font></a><font >(275-278)</font><br>
<font ><b>Paragraf 4:</b> </font><a href="kkkI-2-1.htm#o16kkkI-2-1"><font >Stwórca </font></a><font >(279-324)</font><br>
<a href="kkkI-2-1.htm#o16kkkI-2-1"><font >Wprowadzenie</font></a><font > (279-281)</font><br>
<font >I. </font><a href="kkkI-2-1.htm#o17kkkI-2-1"><font >Katecheza o stworzeniu</font></a><font >
(282-289) </font><br>
<font >II. </font><a href="kkkI-2-1.htm#o18kkkI-2-1"><font >Stworzenie - dzieło Trójcy Świętej </font></a><font >(290-292)</font><br>
<font >III.</font><a href="kkkI-2-1.htm#o19kkkI-2-1"><font > "Świat został stworzony dla chwały
Bożęj"</font></a><font > (293-294)</font><br>
<font >IV. </font><a href="kkkI-2-1.htm#o20kkkI-2-1"><font >Tajemnica stworzenia </font></a><font >(295-301)</font><br>
<font >- Bóg stwarza przez mądrość i miłość</font><br>
<font >- Bóg stwarza z "niczego"</font><br>
<font >- Bóg stwarza świat uporządkowany i dobry</font><br>
<font >- Bóg jest transcendentny wobec stworzenia i jest
w nim obecny</font><br>
<font >- Bóg podtrzymuje i prowadzi stworzenie</font><br>
<font >V. </font><a href="kkkI-2-1.htm#o21kkkI-2-1"><font >Bóg urzeczywistnia swój zamysł: Opatrzność Boża </font></a><font >(302-314)</font><br>
<font >- Opatrzność, a przyczyny wtórne</font><br>
<font >- Opatrzność, a zgorszenie z powodu zła</font><br>
<a href="kkkI-2-1.htm#o22kkkI-2-1"><font ><i>W skrócie</i></font></a><font > (315-324)</font><br>
<font ><b>Paragraf 5:</b> </font><a href="kkkI-2-1.htm#o23kkkI-2-1"><font >Niebo i ziemia </font></a><font >(325-354)</font><br>
<a href="kkkI-2-1.htm#o23kkkI-2-1"><font >Wprowadzenie</font></a><font > (325-327)</font><br>
<font >I. </font><a href="kkkI-2-1.htm#o24kkkI-2-1"><font >Aniołowie</font></a><font > (328-336)</font><br>
<font >- Istnienie aniołów - prawda wiary</font><br>
<font >- Kim są aniołowie?</font><br>
<font >- Chrystus "ze wszystkimi swoimi
aniołami"</font><br>
<font >- Aniołowie w życiu Kościoła</font><br>
<font >II.</font><a href="kkkI-2-1.htm#o25kkkI-2-1"><font > Świat widzialny</font></a><font > (337-349)</font><br>
<a href="kkkI-2-1.htm#o26kkkI-2-1"><font ><i>W skrócie</i></font></a><font > (350-354)</font><br>
<font ><b>Paragraf 6:</b> </font><a href="kkkI-2-1.htm#o27kkkI-2-1"><font >Człowiek</font></a><font > (355-384)</font><br>
<a href="kkkI-2-1.htm#o27kkkI-2-1"><font >Wprowadzenie</font></a><font > (355)</font><br>
<font >I.</font><a href="kkkI-2-1.htm#o28kkkI-2-1"><font > "Na obraz Boży" </font></a><font >(356-361)</font><br>
<font >II.</font><a href="kkkI-2-1.htm#o29kkkI-2-1"><font > <i>Corporeet anima unus</i> - "jeden ciałem i
duszą" </font></a><font >(362-368)</font><br>
<font >III. </font><a href="kkkI-2-1.htm#o30kkkI-2-1"><font >"Mężczyzną i niewiastą stworzył ich" </font></a><font >(369-373)</font><br>
<font >- Równość i odmienność chciane przez Boga</font><br>
<font >- "Jedno dla drugiego" - "jedność
we dwoje"</font><br>
<font >IV. </font><a href="kkkI-2-1.htm#o31kkkI-2-1"><font >Człowiek w raju</font></a><font > (374-379)</font><br>
<a href="kkkI-2-1.htm#o32kkkI-2-1"><font ><i>W skrócie </i></font></a><font >(380-384)</font><br>
<font ><b>Paragraf 7:</b> </font><a href="kkkI-2-1.htm#o33kkkI-2-1"><font >Upadek</font></a><font > (385-421)</font><br>
<a href="kkkI-2-1.htm#o33kkkI-2-1"><font >Wprowadzenie</font></a><font > (385)</font><br>
<font >I. </font><a href="kkkI-2-1.htm#o34kkkI-2-1"><font >"Gdzie wzmógł się grzech, tam jeszcze obficiej
rozlała się łaska"</font></a><font > (386-390)</font><br>
<font >- Rzeczywistość grzechu</font><br>
<font >- Grzech pierworodny - istotna prawda wiary</font><br>
<font >- Aby czytać opis upadku</font><br>
<font >II. </font><a href="kkkI-2-1.htm#o35kkkI-2-1"><font >Upadek aniołow</font></a><font > (391-395)</font><br>
<font >III. </font><a href="kkkI-2-1.htm#o36kkkI-2-1"><font >Grzech pierworodny </font></a><font >(396-409)</font><br>
<font >- Próba wolności</font><br>
<font >- Pierwszy grzech człowieka</font><br>
<font >- Konsekwencje grzechu adama dla ludzkośći</font><br>
<font >- Ciężka walka...</font><br>
<font >IV. </font><a href="kkkI-2-1.htm#o37kkkI-2-1"><font >"Nie pozostawiłeś go pod władzą śmierci"</font></a><font > (410-412)</font><br>
<a href="kkkI-2-1.htm#o38kkkI-2-1"><font ><i>W skrócie</i></font></a><font > (413-421)</font></p>

</p>

<p align="justify"><b class="par" id="198">198</b> Nasze wyznanie wiary zaczyna się od <i>Boga</i>,
ponieważ Bóg jest "pierwszy i ostatni" (Iz 44, 6);
jest Początkiem i Końcem wszystkiego. <i>Credo </i>zaczyna się
od Boga <i>Ojca</i>, ponieważ Ojciec jest pierwszą Osobą
Boską Trójcy Świętej; nasz Symbol zaczyna się od wyznania
stworzenia nieba i ziemi, ponieważ stworzenie jest początkiem i
podstawą wszystkich dzieł Bożych.</p>

<p align="center"><a name="o2kkkI-2-1"><b>Artykuł pierwszy</b></a><b><br>
<br>
"WIERZĘ W BOGA OJCA WSZECHMOGĄCEGO, <br>
STWORZYCIELA NIEBA I ZIEMI"</b></p>

<p align="center"><a name="o3kkkI-2-1"><b>Paragraf pierwszy</b></a></p>

<p align="center"><b>WIERZĘ W BOGA</b></p>

<p align="justify"><b class="par" id="199">199</b> "Wierzę w Boga": to pierwsze
stwierdzenie wyznania wiary jest także najbardziej podstawowe.
Cały Symbol wiary mówi o Bogu, a jeśli mówi również o
człowieku i o świecie, to czyni to w odniesieniu do Boga.
Wszystkie artykuły <i>Credo </i>zależą od pierwszego, tak jak
wszystkie przykazania są rozwinięciem pierwszego. Pozostałe
artykuły pozwalają lepiej poznać Boga, tak jak On stopniowo
objawiał się ludziom. "Wierni składają przede wszystkim
wyznanie wiary w Boga"
<a href="przypisy/przypisy-2-1.htm#223" target="_self"><sup><font color="red"><b>1</b></font></sup></a>
.</p>

<p align="justify"><a name="o4kkkI-2-1"><b>I. "Wierzę w jednego Boga"</b></a></p>

<p align="justify"><b class="par" id="200">200</b> Tymi słowami zaczyna się Symbol
Nicejsko-Konstantynopolitański. Wyznanie jedyności Boga, które
zakorzenia się w Objawieniu Bożym Starego Przymierza, jest
nieodłączne od wyznania istnienia Boga i jest, podobnie jak
ono, podstawowe. Bóg jest Jedyny; jest tylko jeden Bóg.
"Wiara chrześcijańska wyznaje, że jest jeden Bóg co do
natury, substancji i istoty"
<a href="przypisy/przypisy-2-1.htm#224" target="_self"><sup><font color="red"><b>2</b></font></sup></a>
.</p>

<p align="justify"><b class="par" id="201">201</b> Bóg objawił się Izraelowi, swemu narodowi
wybranemu, jako Jedyny: "Słuchaj, Izraelu, Pan jest naszym
Bogiem - Panem jedynym. Będziesz miłował Pana, Boga twojego, z
całego swego serca, z całej duszy swojej, ze wszystkich swych
sił" (Pwt 6, 4-5). Przez proroków Bóg wzywa Izrael i
wszystkie narody, by zwróciły się do Niego, Jedynego:
"Nawróćcie się do Mnie, by się zbawić, wszystkie
krańce świata, bo Ja jestem Bogiem, i nikt inny!... Tak, przede
Mną zegnie się wszelkie kolano, wszelki język na Mnie
przysięgać będzie, mówiąc: &lt;&lt;Jedynie u Pana jest
sprawiedliwość i moc&gt;&gt;" (Iz 45, 22-24)
<a href="przypisy/przypisy-2-1.htm#225" target="_self"><sup><font color="red"><b>3</b></font></sup></a>
.</p>

<p align="justify"><b class="par" id="202">202</b> Sam Jezus potwierdza, że Bóg jest "jedynym
Panem" i że należy Go miłować "całym swoim sercem,
całą swoją duszą, całym swoim umysłem i całą swoją
mocą"
<a href="przypisy/przypisy-2-1.htm#226" target="_self"><sup><font color="red"><b>4</b></font></sup></a>
. Równocześnie Jezus daje do zrozumienia, że On
sam jest "Panem"
<a href="przypisy/przypisy-2-1.htm#227" target="_self"><sup><font color="red"><b>5</b></font></sup></a>

. Wyznanie, że Jezus jest Panem, jest
właściwością wiary chrześcijańskiej. Nie sprzeciwia się
ono wierze w Boga Jedynego. Wiara w Ducha Świętego,
"który jest Panem i Ożywicielem", nie wprowadza
żadnego podziału w jedynym Bogu:</p>

<p align="justify"><font >Całą mocą wierzymy i bez zastrzeżenia
wyznajemy, że jeden tylko jest prawdziwy Bóg, wieczny,
nieskończony, niezmienny, niepojęty, wszechmocny i niewymowny,
Ojciec i Syn, i Duch Święty: trzy Osoby, ale jedna istota,
jedna substancja, czyli natura, całkowicie prosta</font>
<a href="przypisy/przypisy-2-1.htm#228" target="_self"><sup><font color="red"><b>6</b></font></sup></a>
.</p>

<p align="justify"><a name="o5kkkI-2-1"><b>II. Bóg objawia swoje imię</b></a></p>

<p align="justify"><b class="par" id="203">203</b> Bóg objawił się Izraelowi, swemu ludowi,
pozwalając mu poznać swoje imię. Imię wyraża istotę,
tożsamość osoby i sens jej życia. Bóg ma imię; nie jest
jakąś anonimową siłą. Ujawnić swoje imię oznacza
pozwolić, by inni mogli nas poznać, w jakiś sposób ujawnić
siebie, stając się dostępnym, możliwym do głębszego
poznania i do bycia wzywanym po imieniu.</p>

<p align="justify"><b class="par" id="204">204</b> Bóg objawiał się swemu ludowi stopniowo i pod
różnymi imionami, ale objawienie imienia Bożego dane
Mojżeszowi w teofanii płonącego krzewu, na początku Wyjścia
z Egiptu i Przymierza na Synaju, okazało się objawieniem
podstawowym dla Starego i Nowego Przymierza.</p>

<p align="justify"><b class="nagl">Bóg żywy</b></p>

<p align="justify"><b class="par" id="205">205 </b>Bóg przywołuje Mojżesza z krzewu, który
płonął, ale się nie spalał. Bóg mówi do Mojżesza:
"JESTEM Bogiem ojca twego, Bogiem Abrahama, Bogiem Izaaka i
Bogiem Jakuba" (Wj 3, 6). Bóg jest Bogiem ojców; Tym,
który wzywał i prowadził patriarchów w ich wędrówkach. Jest
Bogiem wiernym i współczującym, który pamięta o nich i o
swoich obietnicach; przychodzi, by wyzwolić ich potomków z
niewoli. Jest Bogiem, który ponad czasem i przestrzenią może i
chce to urzeczywistnić oraz posłuży się swoją wszechmocą w
spełnieniu tego zamysłu.</p>

<p align="justify"><b class="nagl">"Ja Jestem, Który Jestem"</b></p>

<p align="justify"><font >Mojżesz... rzekł Bogu: "Oto pójdę do
Izraelitów i powiem im: Bóg ojców naszych posłał mnie do
was. Lecz gdy oni mnie zapytają, jakie jest Jego imię, to cóż
im mam powiedzieć?" Odpowiedział Bóg Mojżeszowi:
"JESTEM, KTÓRY JESTEM". I dodał: "Tak powiesz
synom Izraela: JESTEM posłał mnie do was... To jest imię moje
na wieki i to jest moje zawołanie na najdalsze pokolenia"
(Wj 3, 13-15).</font></p>

<p align="justify"><b class="par" id="206">206</b> Objawiając swoje tajemnicze imię JAHWE (JHWH),
"Ja Jestem Tym, Który Jest", "Ja Jestem Tym,
Który Jestem" lub "Ja Jestem, Który Jestem",
Bóg mówi, kim jest i jakim imieniem należy Go wzywać. To
imię Boże jest tajemnicze, tak jak Bóg jest tajemnicą. Jest
ono imieniem objawionym, a zarazem w pewnej mierze uchyleniem
się od ujawnienia imienia, i właśnie przez to wyraża ono
najlepiej, kim jest Bóg, który nieskończenie przekracza to
wszystko, co możemy zrozumieć lub powiedzieć o Nim; jest On
"Bogiem ukrytym" (Iz 45, 15). Jego imię jest
niewymowne
<a href="przypisy/przypisy-2-1.htm#229" target="_self"><sup><font color="red"><b>7</b></font></sup></a>

, a zarazem jest On Bogiem, który staje się bliski ludziom.</p>

<p align="justify"><b class="par" id="207">207</b> Objawiając swoje imię, Bóg objawia
równocześnie swoją wierność, która nie ma ani początku,
ani końca, obejmuje zarówno przeszłość ("Jestem Bogiem
ojca twego", Wj 3, 6), jak i przyszłość ("Ja będę
z tobą", Wj 3,12). Bóg, który objawia swoje imię jako
"Ja Jestem", objawia się jako Bóg, który jest zawsze
przy swoim ludzie, aby go zbawić.</p>

<p align="justify"><b class="par" id="208">208 </b>Wobec przyciągającej i tajemniczej obecności
Boga człowiek odkrywa swoją małość. Wobec płonącego krzewu
Mojżesz zdejmuje sandały i zasłania twarz
<a href="przypisy/przypisy-2-1.htm#230" target="_self"><sup><font color="red"><b>8</b></font></sup></a>
w obliczu Świętości Bożej. Wobec chwały trzykroć świętego Boga
Izajasz woła: "Biada mi! Jestem zgubiony! Wszak jestem
mężem o nieczystych wargach" (Iz 6, 5). Wobec Boskich
znaków, które wypełnia Jezus, Piotr mówi: "Odejdź ode
mnie, Panie, bo jestem człowiek grzeszny" (Łk 5, 8).
Ponieważ jednak Bóg jest święty, może przebaczyć
człowiekowi, który uznaje przed Nim, że jest grzesznikiem:
"Nie chcę, aby wybuchnął płomień mego gniewu...
albowiem Bogiem jestem, nie człowiekiem; pośrodku ciebie jestem
Ja - Święty" (Oz 11, 9). Podobnie powie Jan Apostoł:
"Uspokoimy przed Nim nasze serce. A jeśli nasze serce
oskarża nas, to przecież Bóg jest większy od naszego serca i
zna wszystko" (1 J 3, 19-20).</p>

<p align="justify"><b class="par" id="209">209</b> <font >Przez szacunek dla świętości Boga
naród izraelski nie wypowiada imienia Boga. W czasie czytania
Pisma świętego imię objawione jest zastępowane Boskim
tytułem "Pan" (<i>Adonai</i>, po grecku <i>Kyrios</i>).
Ten tytuł będzie wyrażał także Boskość Jezusa: "Jezus
jest Panem".</font></p>

<p align="justify"><b class="nagl">"Bóg miłosierny i litościwy"</b></p>

<p align="justify"><b class="par" id="210">210</b> Po grzechu Izraela, który odwrócił się od Boga,
by czcić złotego cielca
<a href="przypisy/przypisy-2-1.htm#231" target="_self"><sup><font color="red"><b>9</b></font></sup></a>
Bóg wysłuchuje wstawiennictwa
Mojżesza i zgadza się iść pośród niewiernego ludu,
okazując w ten sposób swoją miłość
<a href="przypisy/przypisy-2-1.htm#232" target="_self"><sup><font color="red"><b>10</b></font></sup></a>
. Gdy Mojżesz prosi,
by mógł zobaczyć Jego chwałę, Bóg odpowiada: "Ja
ukażę ci mój majestat i ogłoszę przed tobą imię Pana
(JHWH)" (Wj 33, 18-19). Pan przechodzi przed Mojżeszem i
mówi: "Jahwe, Jahwe (JHWH, JHWH), Bóg miłosierny i
litościwy, cierpliwy, bogaty w łaskę i wierność" (Wj 34, 5-6).
Mojżesz wyznaje wówczas, że Pan jest Bogiem, który przebacza
<a href="przypisy/przypisy-2-1.htm#233" target="_self"><sup><font color="red"><b>11</b></font></sup></a>
.</p>

<p align="justify"><b class="par" id="211">211</b> Imię Boże "Ja Jestem" lub "On
Jest" wyraża wierność Boga, który mimo niewierności
ludzkiego grzechu i kary, na jaką człowiek zasługuje,
zachowuje "swą łaskę w tysiączne pokolenie" (Wj 34, 7).
Bóg objawia, że jest "bogaty w miłosierdzie" (Ef 2, 4),
aż do dania swojego jedynego Syna. Jezus, oddając swoje
życie, by wyzwolić nas z grzechu, objawi, że On sam nosi imię
Boże: "Gdy wywyższycie Syna Człowieczego, wtedy poznacie,
że JA JESTEM" (J 8, 28).</p>

<p align="justify"><b class="nagl">Tylko Bóg JEST</b></p>

<p align="justify"><b class="par" id="212">212</b> W ciągu wieków wiara Izraela mogła rozwinąć i
pogłębić bogactwa zawarte w objawieniu imienia Bożego. Bóg
jest jedyny; poza Nim nie ma innych bogów
<a href="przypisy/przypisy-2-1.htm#234" target="_self"><sup><font color="red"><b>12</b></font></sup></a>
. On przekracza
świat i historię. To On uczynił niebo i ziemię:
"Przeminą one, Ty zaś pozostaniesz. I całe one jak szata
się zestarzeją... Ty zaś jesteś zawsze ten sam i lata Twoje
nie mają końca" (Ps 102, 27-28). W Nim "nie ma
przemiany ani cienia zmienności" (Jk 1, 17). On jest
"Tym, Który Jest", bez początku i bez końca, i w ten
sposób pozostaje zawsze wierny sobie i swoim obietnicom.</p>

<p align="justify"><b class="par" id="213">213</b> Objawienie niewypowiedzianego imienia "Ja
Jestem Tym, Który Jestem" zawiera więc prawdę, że tylko
Bóg JEST. W tym sensie rozumiano imię Boże w tłumaczeniu
Septuaginty, a następnie w Tradycji Kościoła: Bóg jest
pełnią Bytu i wszelkiej doskonałości, bez początku i bez
końca. Podczas gdy wszystkie stworzenia otrzymały od Niego to
wszystko, czym są i co posiadają, On sam jest swoim bytem i z
siebie samego jest tym wszystkim, czym jest.</p>

<p align="justify"><a name="o6kkkI-2-1"><b>III. Bóg, "Ten, Który
Jest", jest Prawdą i Miłością</b></a></p>

<p align="justify"><b class="par" id="214">214</b> Bóg, "Ten, Który Jest", objawił się
Izraelowi jako Ten, który jest "bogaty w łaskę i
wierność" (Wj 34, 6). Te dwa pojęcia wyrażają w sposób
zwarty bogactwo imienia Bożego. We wszystkich swych dziełach
Bóg pokazuje swoją życzliwość, dobroć, łaskę, miłość,
ale także swoją wiarygodność, stałość, wierność,
prawdę. "Będę dziękował Twemu imieniu za łaskę Twoją
i wierność" (Ps 138, 2)
<a href="przypisy/przypisy-2-1.htm#235" target="_self"><sup><font color="red"><b>13</b></font></sup></a>
. Bóg jest Prawdą, ponieważ
"jest światłością, a nie ma w Nim żadnej
ciemności" (1 J 1, 5); On jest "miłością", jak
uczy św. Jan Apostoł (1 J 4, 8).</p>

<p align="justify"><b class="nagl">Bóg jest Prawdą</b></p>

<p align="justify"><b class="par" id="215">215</b> "Podstawą Twego słowa jest prawda, i wieczny
jest każdy Twój sprawiedliwy wyrok" (Ps 119,160). "O
Panie mój, Boże, Tyś Bogiem, Twoje słowa są prawdą" (2 Sm 7, 28);
dlatego zawsze spełniają się Boże obietnice
<a href="przypisy/przypisy-2-1.htm#236" target="_self"><sup><font color="red"><b>14</b></font></sup></a>
. Bóg jest samą Prawdą, Jego słowa nie mogą mylić. Właśnie
dlatego we wszystkim z pełnym zaufaniem można powierzyć się
prawdzie i wierności Jego słowa. Początkiem grzechu i upadku
człowieka było kłamstwo kusiciela, który doprowadził do
zwątpienia w słowo Boga, w Jego życzliwość i wierność.</p>

<p align="justify"><b class="par" id="216">216</b> Prawda Boga jest Jego mądrością, która kieruje
całym porządkiem stworzenia i rządzenia światem
<a href="przypisy/przypisy-2-1.htm#237" target="_self"><sup><font color="red"><b>15</b></font></sup></a>
. Tylko Bóg, który stworzył niebo i ziemię
<a href="przypisy/przypisy-2-1.htm#238" target="_self"><sup><font color="red"><b>16</b></font></sup></a>
, może sam dać
prawdziwe poznanie każdej rzeczy stworzonej w jej relacji do
Niego
<a href="przypisy/przypisy-2-1.htm#239" target="_self"><sup><font color="red"><b>17</b></font></sup></a>
.</p>

<p align="justify"><b class="par" id="217">217</b> Bóg jest prawdziwy także wtedy, gdy się objawia:
nauka, która pochodzi od Boga, jest nauką prawdy
<a href="przypisy/przypisy-2-1.htm#240" target="_self"><sup><font color="red"><b>18</b></font></sup></a>
. Pośle On swojego Syna, "aby dać świadectwo prawdzie" (J 18, 37).
"Wiemy... że Syn Boży przyszedł i obdarzył nas
zdolnością rozumu, abyśmy poznawali Prawdziwego" (1 J 5, 20)
<a href="przypisy/przypisy-2-1.htm#241" target="_self"><sup><font color="red"><b>19</b></font></sup></a>
.</p>

<p align="justify"><b class="nagl">Bóg jest Miłością</b></p>

<p align="justify"><b class="par" id="218">218</b> W ciągu swej historii Izrael mógł odkryć, że
Bóg miał tylko jeden powód, aby mu się objawić i wybrać go
spośród wszystkich ludów, by był Jego ludem; tym powodem
była Jego darmo dana miłość
<a href="przypisy/przypisy-2-1.htm#242" target="_self"><sup><font color="red"><b>20</b></font></sup></a>
. Dzięki prorokom zrozumiał
też Izrael, że Bóg z miłości nie przestał go zbawiać
<a href="przypisy/przypisy-2-1.htm#243" target="_self"><sup><font color="red"><b>21</b></font></sup></a>
oraz przebaczać mu jego niewierności i grzechów
<a href="przypisy/przypisy-2-1.htm#244" target="_self"><sup><font color="red"><b>22</b></font></sup></a>
.</p>

<p align="justify"><b class="par" id="219">219</b> Miłość Boga do Izraela jest porównana do
miłości ojca do syna
<a href="przypisy/przypisy-2-1.htm#245" target="_self"><sup><font color="red"><b>23</b></font></sup></a>
. Ta Boża miłość jest mocniejsza niż
miłość matki do dzieci
<a href="przypisy/przypisy-2-1.htm#246" target="_self"><sup><font color="red"><b>24</b></font></sup></a>
. Bóg miłuje swój lud bardziej niż
oblubieniec swoją oblubienicę
<a href="przypisy/przypisy-2-1.htm#247" target="_self"><sup><font color="red"><b>25</b></font></sup></a>
; miłość ta będzie
zwyciężać nawet największe niewierności
<a href="przypisy/przypisy-2-1.htm#248" target="_self"><sup><font color="red"><b>26</b></font></sup></a>
, aż do udzielenia
najcenniejszego daru: "Tak bowiem Bóg umiłował świat,
że Syna swego Jednorodzonego dał" (J 3, 16).</p>

<p align="justify"><b class="par" id="220">220</b> Miłość Boża jest "wieczysta" (Iz 54, 8):
"Bo góry mogą ustąpić i pagórki się zachwiać, ale
miłość moja nie odstąpi od ciebie" (Iz 54, 10).
"Ukochałem cię odwieczną miłością, dlatego też
zachowałem dla ciebie łaskawość" (Jr 31, 3).</p>

<p align="justify"><b class="par" id="221">221</b> Święty Jan pójdzie jeszcze dalej, gdy
zaświadczy: "Bóg jest miłością" (1 J 4, 8. 16):
miłość jest samą istotą Boga. Posyłając w pełni czasów
swojego jedynego Syna i Ducha miłości, Bóg objawia swoją
najbardziej wewnętrzną tajemnicę
<a href="przypisy/przypisy-2-1.htm#249" target="_self"><sup><font color="red"><b>27</b></font></sup></a>
: jest wieczną wymianą
miłości - Ojcem, Synem i Duchem Świętym, a nas przeznaczył
do udziału w tej wymianie.</p>

<p align="justify"><a name="o7kkkI-2-1"><b>IV. Konsekwencje wiary w Jedynego Boga</b></a></p>

<p align="justify"><b class="par" id="222">222 </b>Wiara w Boga, Jedynego, i miłowanie Go całą
swoją istotą ma ogromne konsekwencje dla całego naszego
życia:</p>

<p align="justify"><b class="par" id="223">223</b> <i>Poznawać wielkość i majestat Boga:</i>
"Wielki jest Bóg, choć nieznany" (Hi 36, 26). Dlatego
"na pierwszym miejscu trzeba służyć Bogu"
<a href="przypisy/przypisy-2-1.htm#250" target="_self"><sup><font color="red"><b>28</b></font></sup></a>
.</p>

<p align="justify"><b class="par" id="224">224</b><i> Żyć w dziękczynieniu:</i> jeśli Bóg jest
Jedyny, to wszystko, czym jesteśmy i co posiadamy, pochodzi od
Niego: "Cóż masz, czego byś nie otrzymał?" (1 Kor 4, 7).
"Cóż oddam Panu za wszystko, co mi
wyświadczył?" (Ps 116,12).</p>

<p align="justify"><b class="par" id="225">225</b><i> Poznawać jedność i prawdziwą godność
wszystkich ludzi:</i> wszyscy oni zostali uczynieni "na
obraz i podobieństwo Boże" (Rdz 1, 26). </p>

<p align="justify"><b class="par" id="226">226<i> </i></b><i>Dobrze użytkować rzeczy
stworzone:</i> wiara w Jedynego Boga pozwala nam na używanie
wszystkiego, co Nim nie jest, w takiej mierze, w jakiej zbliża
nas do Niego, a także na odrywanie się od wszystkiego w takiej
mierze, w jakiej nas od Niego oddala
<a href="przypisy/przypisy-2-1.htm#251" target="_self"><sup><font color="red"><b>29</b></font></sup></a>
:</p>

<p align="justify"><font >Mój Panie i Boże, zabierz mi wszystko, co
oddala mnie od Ciebie. Mój Panie i Boże, daj mi to wszystko, co
zbliża mnie do Ciebie. Mój Panie i Boże, oderwij mnie ode mnie
samego i oddaj mnie całkowicie Tobie</font>
<a href="przypisy/przypisy-2-1.htm#252" target="_self"><sup><font color="red"><b>30</b></font></sup></a>
.</p>

<p align="justify"><b class="par" id="227">227</b> <i>Okazywać Bogu zaufanie we wszystkich
okolicznościach</i>, a nawet w przeciwnościach. Wyraża to
wspaniale modlitwa św. Teresy od Jezusa:</p>

<p align="justify"><font >Niech nic cię nie niepokoi, /
niech nic cię nie przeraża. </font><br>
<font >Wszystko mija, / Bóg się nie zmienia.</font><br>
<font >Cierpliwość osiąga wszystko. / Temu, kto ma
Boga, </font><br>
<font >Nie brakuje niczego. / Bóg sam wystarcza</font>
<a href="przypisy/przypisy-2-1.htm#253" target="_self"><sup><font color="red"><b>31</b></font></sup></a>
.</p>

<p align="justify"><a name="o8kkkI-2-1"><b><i>W skrócie</i></b></a></p>

<p align="justify"><b class="par" id="228">228</b> <i>"Słuchaj, Izraelu, Pan jest naszym Bogiem
- Panem jedynym..." (Pwt 6, 4; Mk 12, 29). " Trzeba
koniecznie, aby Byt najwyższy był jedyny, to znaczy nie mający
sobie równego... Gdyby Bóg nie był jedyny, nie byłby
Bogiem"</i>
<a href="przypisy/przypisy-2-1.htm#254" target="_self"><sup><font color="red"><b>32</b></font></sup></a>
.</p>

<p align="justify"><b class="par" id="229">229</b> <i>Wiara w Boga prowadzi nas do zwrócenia się do
Niego samego jako naszego pierwszego początku i ostatecznego
celu oraz do nieprzedkładania niczego ponad Boga i do
niezastępowania Go niczym.</i></p>

<p align="justify"><b class="par" id="230">230</b><i> Bóg, objawiając się, pozostaje niewyrażalną
Tajemnicą: "Gdybyś Go zrozumiał, nie byłby Bogiem"</i>
<a href="przypisy/przypisy-2-1.htm#255" target="_self"><sup><font color="red"><b>33</b></font></sup></a>
.</p>

<p align="justify"><b class="par" id="231">231</b> <i>Bóg naszej wiary objawił się jako Ten, który
Jest; pozwolił się poznać jako "bogaty w łaskę i
wierność" ( Wj 34, 6). Sam Jego Byt jest Prawdą i
Miłością.</i></p>

<p align="center"><br>
<a name="o9kkkI-2-1"><b>Paragraf drugi</b></a></p>

<p align="center"><b>OJCIEC</b></p>

<p align="justify"><b class="nagl">I. W imię Ojca i Syna, i Ducha Świętego</b></p>

<p align="justify"><b class="par" id="232">232</b> Chrześcijanie są chrzczeni "w imię Ojca i
Syna, i Ducha Świętego" (Mt 28, 19). Najpierw odpowiadają
"Wierzę" na trzykrotne pytanie, które wymaga od nich
wyznania wiary w Ojca, Syna i Ducha Świętego. <i>Fides omnium
christianorum in Trinitate consistit</i> - "Wiara wszystkich
chrześcijan opiera się na Trójcy Świętej"
<a href="przypisy/przypisy-2-1.htm#256" target="_self"><sup><font color="red"><b>34</b></font></sup></a>
.</p>

<p align="justify"><b class="par" id="233">233</b> Chrześcijanie są chrzczeni "w imię" -
a nie "w imiona" - Ojca i Syna, i Ducha Świętego
<a href="przypisy/przypisy-2-1.htm#257" target="_self"><sup><font color="red"><b>35</b></font></sup></a>
, ponieważ jest tylko jeden Bóg, Ojciec wszechmogący, i Jego
jedyny Syn, i Duch Święty: Trójca Święta.</p>

<p align="justify"><b class="par" id="234">234 </b>Tajemnica Trójcy Świętej stanowi centrum wiary i
życia chrześcijańskiego. Jest tajemnicą Boga w sobie samym, a
więc źródłem wszystkich innych tajemnic wiary oraz
światłem, które je oświeca. Tajemnica ta jest najbardziej
podstawowym i istotnym nauczaniem w "hierarchii prawd
wiary"
<a href="przypisy/przypisy-2-1.htm#258" target="_self"><sup><font color="red"><b>36</b></font></sup></a>
. "Cała historia zbawienia nie jest niczym
innym, jak historią drogi i środków, przez które prawdziwy i
jedyny Bóg, Ojciec, Syn i Duch Święty, objawia się, pojednuje
i jednoczy ze sobą ludzi, którzy odwracają się od
grzechu"
<a href="przypisy/przypisy-2-1.htm#259" target="_self"><sup><font color="red"><b>37</b></font></sup></a>
.<br><br>
<b>235</b> W niniejszym paragrafie zostanie krótko wyłożone, w
jaki sposób została objawiona tajemnica Trójcy Świętej (II),
jak Kościół sformułował naukę wiary o tej tajemnicy (III),
i w końcu, jak przez Boskie posłania Syna i Ducha Świętego
Bóg Ojciec spełnia "zamysł życzliwości"
stworzenia, odkupienia i uświęcenia (IV).</p>

<p align="justify"><b class="par" id="236">236</b><font > Ojcowie Kościoła rozróżniają <i>Teologię</i>
(<i>Theologia</i>) i <i>Ekonomię </i>(<i>Oikonomia</i>),
określając pierwszym pojęciem tajemnicę wewnętrznego życia
Boga-Trójcy, a drugim wszystkie dzieła Boże, przez które On
się objawia i udziela swego życia. Przez Ekonomię objawiła
się nam <i>Teologia</i>; i na odwrót, <i>Teologia</i> wyjaśnia
całą <i>Ekonomię</i>. Dzieła Boga objawiają, kim On jest w
sobie samym; i na odwrót - tajemnica Jego wewnętrznego Bytu
oświeca rozumienie wszystkich Jego dzieł. Analogicznie jest
również między osobami ludzkimi. Osoba ukazuje się w swoim
działaniu, a im lepiejznamy osobę, tym lepiej rozumiemy jej
działanie.</font></p>

<p align="justify"><b class="par" id="237">237</b> Trójca jest tajemnicą wiary w sensie ścisłym,
jedną z "ukrytych tajemnic Boga, które nie mogą być
poznane, jeśli nie są objawione przez Boga"
<a href="przypisy/przypisy-2-1.htm#260" target="_self"><sup><font color="red"><b>38</b></font></sup></a>
. Oczywiście, Bóg zostawił ślady swego trynitarnego bytu w
swoim dziele stworzenia i w swoim Objawieniu w Starym
Testamencie. Wewnętrzność Jego Bytu jako Trójcy Świętej
stanowi tajemnicę niedostępną dla samego rozumu, a nawet dla
wiary Izraela przed wcieleniem Syna Bożego i posłaniem Ducha
Świętego.</p>

<p align="justify"><a name="o10kkkI-2-1"><b>II. Objawienie Boga jako
Trójcy</b></a></p>

<p align="justify"><b class="nagl">Ojciec objawiony przez Syna</b></p>

<p align="justify"><b class="par" id="238">238</b> Wzywanie Boga jako "Ojca" jest znane w
wielu religiach. Bóstwo często jest uważane za "ojca
bogów i ludzi". W Izraelu Bóg jest nazywany Ojcem, dlatego
że jest Stwórcą świata
<a href="przypisy/przypisy-2-1.htm#261" target="_self"><sup><font color="red"><b>39</b></font></sup></a>
. Bóg jest Ojcem jeszcze bardziej z
racji Przymierza i daru Prawa danego Izraelowi, Jego "synowi
pierworodnemu" (Wj 4, 22). Jest także nazywany Ojcem króla
Izraela
<a href="przypisy/przypisy-2-1.htm#262" target="_self"><sup><font color="red"><b>40</b></font></sup></a>
. W sposób zupełnie szczególny jest "Ojcem
ubogich", sierot i wdów, którzy są objęci Jego
miłującą opieką
<a href="przypisy/przypisy-2-1.htm#263" target="_self"><sup><font color="red"><b>41</b></font></sup></a>
.</p>

<p align="justify"><b class="par" id="239">239 </b><font >Określając Boga imieniem
"Ojciec", język wiary wskazuje przede wszystkim na dwa
aspekty: że Bóg jest pierwszym początkiem wszystkiego i
transcendentnym autorytetem oraz że równocześnie jest
dobrocią i miłującą troską obejmującą wszystkie swoje
dzieci. Ta ojcowska tkliwość Boga może być wyrażona w
obrazie macierzyństwa</font>
<a href="przypisy/przypisy-2-1.htm#264" target="_self"><sup><font color="red"><b>42</b></font></sup></a>
<font >, który jeszcze bardziej uwydatnia
immanencję Boga, czyli bliskość między Bogiem i stworzeniem.
Język wiary czerpie więc z ludzkiego doświadczenia rodziców,
którzy w pewien sposób są dla człowieka pierwszymi
przedstawicielami Boga. Jednak doświadczenie to mówi także,
że rodzice ziemscy są omylni i że mogą zdeformować oblicze
ojcostwa i macierzyństwa. Należy więc przypomnieć, że Bóg
przekracza ludzkie rozróżnienie płci. Nie jest ani
mężczyzną, ani kobietą, jest Bogiem. Przekracza także
ludzkie ojcostwo i macierzyństwo</font>
<a href="przypisy/przypisy-2-1.htm#265" target="_self"><sup><font color="red"><b>43</b></font></sup></a>
<font >, chociaż jest ich
początkiem i miarą</font>
<a href="przypisy/przypisy-2-1.htm#266" target="_self"><sup><font color="red"><b>44</b></font></sup></a>
<font >: nikt nie jest ojcem tak jak Bóg.</font></p>

<p align="justify"><a name="p240kkkI-2-1"><b>240</b></a> Jezus objawił, że Bóg
jest "Ojcem" w niezwykłym sensie; jest Nim nie tylko
jako Stwórca; jest On wiecznie Ojcem w relacji do swojego
jedynego Syna, który <font color="#FF0000"><strike>wzajemnie</strike></font>
<font color="#008000"><u>wiecznie</u></font> jest Synem tylko w
relacji do swego Ojca: "Nikt nie zna Syna, tylko Ojciec, ani
Ojca nikt nie zna, tylko Syn i ten, komu Syn zechce
objawić" (Mt 11, 27).</p>

<p align="justify"><b class="par" id="241">241</b> Dlatego właśnie Apostołowie wyznają Jezusa jako
Słowo, które na początku było u Boga i jest Bogiem
<a href="przypisy/przypisy-2-1.htm#267" target="_self"><sup><font color="red"><b>45</b></font></sup></a>
, jako "obraz Boga niewidzialnego" (Kol 1,15), jako
"odblask Jego chwały i odbicie Jego istoty" (Hbr 1, 3).</p>

<p align="justify"><b class="par" id="242">242</b> W ślad za nimi, zgodnie z Tradycją apostolską,
Kościół wyznał w 325 r. na pierwszym soborze powszechnym w
Nicei, że Syn jest "współistotny" Ojcu, czyli że
jest z Nim jednym Bogiem. Drugi sobór powszechny zgromadzony w
Konstantynopolu w 381 r. zachował to wyrażenie w swoim
sformułowaniu Credo nicejskiego i wyznał, że wierzy w
"Syna Bożego Jednorodzonego, który z Ojca jest zrodzony
przed wszystkimi wiekami, Bóg z Boga, Światłość ze
Światłości, Bóg prawdziwy z Boga prawdziwego, zrodzony, a nie
stworzony, współistotny Ojcu"
<a href="przypisy/przypisy-2-1.htm#268" target="_self"><sup><font color="red"><b>46</b></font></sup></a>
.</p>

<p align="justify"><b class="nagl">Ojciec i Syn objawieni przez Ducha</b></p>

<p align="justify"><b class="par" id="243">243 </b>Przed swoją Paschą Jezus zapowiada zesłanie
"innego Parakleta" (Rzecznika), Ducha Świętego. Duch,
który działa począwszy od stworzenia
<a href="przypisy/przypisy-2-1.htm#269" target="_self"><sup><font color="red"><b>47</b></font></sup></a>
, a niegdyś
"mówił przez proroków"
<a href="przypisy/przypisy-2-1.htm#270" target="_self"><sup><font color="red"><b>48</b></font></sup></a>
, będzie teraz z uczniami i
będzie w nich
<a href="przypisy/przypisy-2-1.htm#271" target="_self"><sup><font color="red"><b>49</b></font></sup></a>
, aby ich nauczyć wszystkiego
<a href="przypisy/przypisy-2-1.htm#272" target="_self"><sup><font color="red"><b>50</b></font></sup></a>
i prowadzić
"do całej prawdy" (J 16, 13). W ten sposób Duch
Święty jest objawiony jako odrębna Osoba Boska w relacji do
Jezusa i do Ojca.</p>

<p align="justify"><b class="par" id="244">244 </b>Wieczny początek Ducha objawia się w Jego
ziemskim posłaniu. Duch Święty zostaje posłany do Apostołów
i do Kościoła, zarówno przez Ojca w imieniu Syna, jak i
osobiście przez Syna po Jego powrocie do Ojca
<a href="przypisy/przypisy-2-1.htm#273" target="_self"><sup><font color="red"><b>51</b></font></sup></a>
. Posłanie Osoby
Ducha po uwielbieniu Jezusa
<a href="przypisy/przypisy-2-1.htm#274" target="_self"><sup><font color="red"><b>52</b></font></sup></a>
objawia w pełni tajemnicę Trójcy
Świętej. </p>

<p align="justify"><b class="par" id="245">245</b> Wiara apostolska dotycząca Ducha Świętego
została wyznana przez drugi sobór powszechny w Konstantynopolu
w 381 r.: "Wierzymy w Ducha Świętego, Pana i Ożywiciela,
który od Ojca pochodzi"
<a href="przypisy/przypisy-2-1.htm#275" target="_self"><sup><font color="red"><b>53</b></font></sup></a>
. Kościół uznaje w ten sposób
Ojca za "źródło i początek całej Boskości"
<a href="przypisy/przypisy-2-1.htm#276" target="_self"><sup><font color="red"><b>54</b></font></sup></a>
. Wieczny początek Ducha Świętego nie jest jednak bez związku z
początkiem Syna: "Duch Święty, który jest Trzecią
Osobą Trójcy, jest Bogiem, jednym i równym Ojcu i Synowi, z
tej samej substancji i z tej samej natury... Nie mówi się, że
jest tylko Duchem Ojca, ale Duchem Ojca i Syna"
<a href="przypisy/przypisy-2-1.htm#277" target="_self"><sup><font color="red"><b>55</b></font></sup></a>
. <i>Credo</i>
Nicejsko-Konstantynopolitańskie Kościoła wyznaje: "Z
Ojcem i Synem wspólnie odbiera uwielbienie i chwałę"
<a href="przypisy/przypisy-2-1.htm#278" target="_self"><sup><font color="red"><b>56</b></font></sup></a>
.</p>

<p align="justify"><b class="par" id="246">246</b> <i>Credo </i>tradycji łacińskiej wyznaje, że
Duch Święty "pochodzi od Ojca<i> i Syna</i> (<i>Filioque</i>)".
Sobór Florencki w 1439 r. precyzuje: "Duch Święty...
swoją istotę i swój samoistny byt ma równocześnie od Ojca i
od Syna i wiecznie pochodzi od Ojca, jak i od Syna jako od
jednego Początku i jednego Tchnienia... A ponieważ wszystko to,
co jest Ojca, oprócz bycia Ojcem, Ojciec sam dał swemu jedynemu
Synowi, rodząc Go, dlatego Syn ma także odwiecznie od Ojca to,
że Duch Święty pochodzi od Niego w sposób wieczny jak od
Ojca"
<a href="przypisy/przypisy-2-1.htm#279" target="_self"><sup><font color="red"><b>57</b></font></sup></a>
.</p>

<p align="justify"><b class="par" id="247">247</b> <font >Formuła <i>Filioque</i> nie
występuje w Symbolu wyznanym w 381 r. w Konstantynopolu. Idąc
jednak za starożytną tradycją łacińską i aleksandryjską,
św. Leon Wielki, papież, wyznał ją dogmatycznie już w 447 r.</font>
<a href="przypisy/przypisy-2-1.htm#280" target="_self"><sup><font color="red"><b>58</b></font></sup></a>
<font >, zanim jeszcze Rzym uznał i przyjął w 451 r. na soborze w
Chalcedonie Symbol z 381 r. Użycie tej formuły w <i>Credo</i>
powoli przyjmowało się w liturgii łacińskiej (między VIII a
XI wiekiem). Wprowadzenie <i>Filioque</i> do Symbolu
Nicejsko-Konstantynopolitańskiego przez liturgię łacińską
stanowi jednak jeszcze dzisiaj punkt rozbieżności z
Kościołami prawosławnymi.</font></p>

<p align="justify"><b class="par" id="248">248</b> <font >Tradycja wschodnia wyraża przede
wszystkim, że Ojciec w relacji do Ducha jest pierwszym
początkiem. Wyznając Ducha jako "pochodzącego od
Ojca" (J 15, 26), stwierdza ona, że Duch <i>pochodzi</i> od
Ojca <i>przez </i>Syna</font>
<a href="przypisy/przypisy-2-1.htm#281" target="_self"><sup><font color="red"><b>59</b></font></sup></a>
<font >. Tradycja zachodnia wyraża przede
wszystkim współistotną komunię między Ojcem i Synem,
mówiąc, że Duch Święty pochodzi od Ojca i Syna (<i>Filioque</i>).
Mówi to "w sposób dozwolony i racjonalny"</font>
<a href="przypisy/przypisy-2-1.htm#282" target="_self"><sup><font color="red"><b>60</b></font></sup></a>
<font >, ponieważ wieczny porządek Osób Boskich w Ich współistotnej
komunii zakłada, że Ojciec jest pierwszym początkiem Ducha
Świętego jako "zasada bez zasady"</font>
<a href="przypisy/przypisy-2-1.htm#283" target="_self"><sup><font color="red"><b>61</b></font></sup></a>
<font >, ale także że
jako Ojciec jedynego Syna jest wraz z Nim "jedyną zasadą,
od której pochodzi Duch Święty"</font>
<a href="przypisy/przypisy-2-1.htm#284" target="_self"><sup><font color="red"><b>62</b></font></sup></a>
<font >. Ta uprawniona
komplementarność, jeśli nie jest zbyt schematyczna, nie
narusza tożsamości wiary w rzeczywistość samej wyznawanej
tajemnicy.</font></p>

<p align="justify"><a name="o11kkkI-2-1"><b>III. Trójca Święta w nauce wiar</b>y</a></p>

<p align="justify"><b class="nagl">Formowanie się dogmatu trynitarnego</b></p>

<p align="justify"><b class="par" id="249">249</b> Objawiona prawda Trójcy Świętej znajduje się od
początku u źródeł żywej wiary Kościoła, przede wszystkim
za pośrednictwem chrztu: Znajduje ona swój wyraz w chrzcielnej
regule wiary, sformułowanej w przepowiadaniu, katechezie i
modlitwie Kościoła. Takie sformułowania znajdują się już w
pismach apostolskich, jak świadczy o tym pozdrowienie przyjęte
w liturgii eucharystycznej: "Łaska Pana Jezusa Chrystusa,
miłość Boga i dar jedności w Duchu Świętym niech będą z
wami wszystkimi" (2 Kor 13, 13)
<a href="przypisy/przypisy-2-1.htm#285" target="_self"><sup><font color="red"><b>63</b></font></sup></a>
.</p>

<p align="justify"><b class="par" id="250">250 </b>W ciągu pierwszych wieków Kościół starał się
wyraźniej sformułować swoją wiarę trynitarną, zarówno w
celu pogłębienia własnego rozumienia wiary, jak również w
celu obrony jej przed błędami, które ją zniekształcały.
Było to dziełem pierwszych soborów, wspomaganych przez
refleksję teologiczną Ojców Kościoła i podtrzymywanych
zmysłem wiary ludu chrześcijańskiego.</p>

<p align="justify"><b class="par" id="251">251 </b><font >Dla sformułowania dogmatu Trójcy
Świętej Kościół musiał rozwinąć własną terminologię za
pomocą pojęć filozoficznych: "substancja",
"osoba" lub "hipostaza", "relacja"
itd. Czyniąc to, nie podporządkował wiary mądrości ludzkiej,
ale nadał nowy, niezwykły sens tym pojęciom, przeznaczonym
odtąd także do oznaczania niewypowiedzianej tajemnicy, która
"nieskończenie przekracza to, co my po ludzku możemy
pojąć"</font>
<a href="przypisy/przypisy-2-1.htm#286" target="_self"><sup><font color="red"><b>64</b></font></sup></a>
.</p>

<p align="justify"><b class="par" id="252">252 </b>Kościół posługuje się pojęciem
"substancja" (oddawanym niekiedy także przez
"istota" lub "natura"), by określić Boski
Byt w jego jedności, pojęciem "osoba" lub
"hipostaza", by określić Ojca, Syna i Ducha
Świętego w tym, czym rzeczywiście różnią się między
sobą, a pojęciem "relacja", by określić fakt, że
rozróżnienie Osób Boskich opiera się na Ich wzajemnym
odniesieniu do siebie.</p>

<p align="justify"><b class="nagl">Dogmat Trójcy Świętej</b></p>

<p align="justify"><b class="par" id="253">253</b><i> Trójca jest jednością.</i> Nie wyznajemy
trzech bogów, ale jednego Boga w trzech Osobach: "Trójcę
współistotną"
<a href="przypisy/przypisy-2-1.htm#287" target="_self"><sup><font color="red"><b>65</b></font></sup></a>
. Osoby Boskie nie dzielą między siebie
jedynej Boskości, ale każda z nich jest całym Bogiem:
"Ojciec jest tym samym, co Syn, Syn tym samym, co Ojciec,
Duch Święty tym samym, co Ojciec i Syn, to znaczy jednym Bogiem
co do natury"
<a href="przypisy/przypisy-2-1.htm#288" target="_self"><sup><font color="red"><b>66</b></font></sup></a>
. "Każda z trzech Osób jest tą
rzeczywistością, to znaczy substancją, istotą lub naturą
Bożą"
<a href="przypisy/przypisy-2-1.htm#289" target="_self"><sup><font color="red"><b>67</b></font></sup></a>
.</p>

<p align="justify"><b class="par" id="254">254</b> <i>Osoby Boskie rzeczywiście różnią się
między sobą</i>. "Bóg jest jedyny, ale nie jakby
samotny" (<i>quasi solitarius</i>)
<a href="przypisy/przypisy-2-1.htm#290" target="_self"><sup><font color="red"><b>68</b></font></sup></a>
. "Ojciec",
"Syn", "Duch Święty" nie są tylko imionami
oznaczającymi sposoby istnienia Boskiego Bytu, ponieważ te
Osoby rzeczywiście różnią się między sobą: "Ojciec
nie jest tym samym, kim jest Syn, Syn tym samym, kim Ojciec, ani
Duch Święty tym samym, kim Ojciec czy Syn"
<a href="przypisy/przypisy-2-1.htm#291" target="_self"><sup><font color="red"><b>69</b></font></sup></a>
. Różnią się między sobą relacjami pochodzenia: "Ojciec jest Tym,
który rodzi; Syn Tym, który jest rodzony; Duch Święty Tym,
który pochodzi"
<a href="przypisy/przypisy-2-1.htm#292" target="_self"><sup><font color="red"><b>70</b></font></sup></a>
. <i>Jedność Boska jest trynitarna.</i></p>

<p align="justify"><b class="par" id="255">255</b><i> Osoby Boskie pozostają we wzajemnych relacjach.</i>
Rzeczywiste rozróżnienie Osób Boskich - ponieważ nie dzieli
jedności Bożej - polega jedynie na relacjach, w jakich
pozostaje jedna z nich w stosunku do innych: "W relacyjnych
imionach Osób Boskich Ojciec jest odniesiony do Syna, Syn do
Ojca, Duch Święty do Ojca i Syna; gdy mówimy o tych trzech
Osobach, rozważając relacje, wierzymy jednak w jedną naturę,
czyli substancję"
<a href="przypisy/przypisy-2-1.htm#293" target="_self"><sup><font color="red"><b>71</b></font></sup></a>
. Rzeczywiście, "wszystko jest (w
Nich) jednym, gdzie nie zachodzi przeciwstawność
relacji"
<a href="przypisy/przypisy-2-1.htm#294" target="_self"><sup><font color="red"><b>72</b></font></sup></a>
. Z powodu tej jedności Ojciec jest cały w Synu,
cały w Duchu Świętym; Syn jest cały w Ojcu, cały w Duchu
Świętym; Duch Święty jest cały w Ojcu, cały w Synu"
<a href="przypisy/przypisy-2-1.htm#295" target="_self"><sup><font color="red"><b>73</b></font></sup></a>
.</p>

<p align="justify"><b class="par" id="256">256</b> Święty Grzegorz z Nazjanzu, nazywany również
"Teologiem", przekazuje katechumenom w Konstantynopolu
następujące streszczenie wiary trynitarnej: </p>

<p align="justify"><font >Przede wszystkim strzeżcie tego cennego
depozytu, dla którego żyję i walczę, z którym pragnę
umrzeć, który pozwala mi znosić wszelkie cierpienia i gardzić
wszystkimi przyjemnościami. Mam na myśli wyznanie wiary w Ojca
i Syna, i Ducha Świętego. Dzisiaj powierzam je wam. Przez to
wyznanie za chwilę zanurzę was w wodzie i was z niej podniosę.
Daję je wam po to, by towarzyszyło i patronowało wam przez
całe życie. Daję wam jedno Bóstwo i Potęgę, Jednego
istniejącego w Trzech i zawierającego Trzech na różny
sposób. Bóstwo bez różnicy substancji czy natury, stopnia
wyższego, który podnosi, ani stopnia niższego, który
poniża... Nieskończona współnaturalność Trzech
nieskończonych. Cały Bóg w każdym z osobna... Bóg
Trójjedyny ujmowany jako całość... Nie zacząłem jeszcze
myśleć o Jedności, a już Trójca ogarnia mnie swoim blaskiem.
Nie zacząłem jeszcze myśleć o Trójcy, a już obejmuje mnie
Jedność...</font>
<a href="przypisy/przypisy-2-1.htm#296" target="_self"><sup><font color="red"><b>74</b></font></sup></a>
</p>

<p align="justify"><a name="o12kkkI-2-1"><b>IV. Dzieła Boże i posłania
trynitarne</b></a></p>

<p align="justify"><b class="par" id="257">257</b> <i>O lux, beata Trinitas et principalis Unitas!</i>
- "O Światłości, Trójco Święta, pierwotna
Jedności!"
<a href="przypisy/przypisy-2-1.htm#297" target="_self"><sup><font color="red"><b>75</b></font></sup></a>
Bóg jest wiecznym szczęściem,
nieśmiertelnym życiem, światłem nie znającym zachodu. Bóg
jest Miłością: Ojciec, Syn i Duch Święty. Bóg chce w
sposób wolny udzielać chwały swego szczęśliwego życia. Taki
jest Jego "zamysł życzliwości"
<a href="przypisy/przypisy-2-1.htm#298" target="_self"><sup><font color="red"><b>76</b></font></sup></a>
, który powziął
przed stworzeniem świata w swoim umiłowanym Synu,
przeznaczając "nas dla siebie jako przybranych synów przez
Jezusa Chrystusa" (Ef 1, 4-5), abyśmy stali się "na
wzór obrazu Jego Syna" (Rz 8, 29), dzięki duchowi
"przybrania za synów" (Rz 8, 15). Zamysł ten jest
"łaską, która nam dana została... przed wiecznymi
czasami" (2 Tm 1, 9), mającą swoje źródło w miłości
trynitarnej. Rozwija się on w dziele stworzenia, w całej
historii zbawienia po upadku człowieka, w posłaniu Syna i Ducha
Świętego, a przedłużeniem tego posłania jest posłanie
Kościoła
<a href="przypisy/przypisy-2-1.htm#299" target="_self"><sup><font color="red"><b>77</b></font></sup></a>
.</p>

<p align="justify"><b class="par" id="258">258</b> Cała ekonomia Boża jest wspólnym dziełem trzech
Osób Bożych. Podobnie bowiem, jak Trójca ma jedną i tę samą
naturę, tak ma również jedno i to samo działanie
<a href="przypisy/przypisy-2-1.htm#300" target="_self"><sup><font color="red"><b>78</b></font></sup></a>
. "Ojciec, Syn i Duch Święty nie są trzema zasadami
stworzeń, ale jedną zasadą"
<a href="przypisy/przypisy-2-1.htm#301" target="_self"><sup><font color="red"><b>79</b></font></sup></a>
. Każda jednak Osoba Boża wypełnia wspólne dzieło według swojej osobowej
właściwości. W ten sposób Kościół, powołując się na
Nowy Testament
<a href="przypisy/przypisy-2-1.htm#302" target="_self"><sup><font color="red"><b>80</b></font></sup></a>
, wyznaje: "Jeden jest Bóg i Ojciec, od
którego wszystko pochodzi; jeden Pan Jezus Chrystus, dla
którego jest wszystko; jeden Duch Święty, w którym jest
wszystko"
<a href="przypisy/przypisy-2-1.htm#303" target="_self"><sup><font color="red"><b>81</b></font></sup></a>
. Właściwości Osób Boskich objawiają się
przede wszystkim w Boskich posłaniach wcielenia Syna i daru
Ducha Świętego.</p>

<p align="justify"><b class="par" id="259">259</b> Cała ekonomia Boża, dzieło zarazem wspólne i
osobowe, pozwala poznać właściwości Osób Bożych oraz Ich
jedną naturę. Także całe życie chrześcijańskie jest
komunią z każdą z Osób Bożych, bez jakiegokolwiek ich
rozdzielenia. Kto oddaje chwałę Ojcu, czyni to przez Syna w
Duchu Świętym; kto idzie za Chrystusem, czyni to, ponieważ
Ojciec go pociąga
<a href="przypisy/przypisy-2-1.htm#304" target="_self"><sup><font color="red"><b>82</b></font></sup></a>
, a Duch porusza
<a href="przypisy/przypisy-2-1.htm#305" target="_self"><sup><font color="red"><b>83</b></font></sup></a>
.</p>

<p align="justify"><b class="par" id="260">260</b> Celem ostatecznym całej ekonomii Bożej jest
wejście stworzeń do doskonałej jedności Trójcy Świętej
<a href="przypisy/przypisy-2-1.htm#306" target="_self"><sup><font color="red"><b>84</b></font></sup></a>
. Ale już teraz jesteśmy wezwani, by być mieszkaniem
Najświętszej Trójcy: "Jeśli Mnie kto miłuje, będzie
zachowywał moją naukę, a Ojciec mój umiłuje go i przyjdziemy
do niego, i będziemy u niego przebywać" (J 14, 23).</p>

<p align="justify"><font >O Boże mój, Trójco Przenajświętsza,
którą uwielbiam, dopomóż mi zapomnieć zupełnie o sobie
samej, abym mogła zamieszkać w Tobie nieporuszona i spokojna,
jakby moja dusza była już w wieczności. Oby nic nie zmąciło
mego pokoju i nie wyprowadziło mnie z Ciebie, o mój Niezmienny,
ale niech każda minuta zanurza mnie coraz bardziej w
głębokości Twojej Tajemnicy. Napełnij pokojem moją duszę.
Uczyń z niej swoje niebo, swoje umiłowane mieszkanie i miejsce
swego spoczynku. Obym tam nigdy nie zostawiła Ciebie samego,
lecz abym tam była cała, cała żyjąca wiarą, cała
adorująca, cała poddana Twemu stwórczemu działaniu</font>
<a href="przypisy/przypisy-2-1.htm#307" target="_self"><sup><font color="red"><b>85</b></font></sup></a>
. </p>

<p align="justify"><a name="o13kkkI-2-1"><b><i>W skrócie</i></b></a></p>

<p align="justify"><b class="par" id="261">261</b> <i>Tajemnica Trójcy Świętej stanowi centrum
tajemnicy wiary i życia chrześcijańskiego. Tylko sam Bóg,
objawiając się, może nam pozwolić poznać się jako Ojciec,
Syn i Duch Święty.</i></p>

<p align="justify"><b class="par" id="262">262 </b><i>Wcielenie Syna Bożego objawia, że Bóg jest
wiecznym Ojcem i że Syn jest współistotny Ojcu, czyli że On
jest w Nim i z Nim tym samym jedynym Bogiem.</i></p>

<p align="justify"><b class="par" id="263">263</b> <i>Posłanie Ducha Świętego przez Ojca w imieniu Syna
<a href="przypisy/przypisy-2-1.htm#308" target="_self"><sup><font color="red"><b>86</b></font></sup></a>
i przez Syna "od Ojca" (J 15, 26) objawia, że
jest On z Ojcem i Synem tym samym jedynym Bogiem. "(Duch
Święty) z Ojcem i Synem wspólnie odbiera uwielbienie i
chwałę".</i></p>

<p align="justify"><b class="par" id="264">264 </b><i>"Duch Święty pochodzi od Ojca jako
pierwszego źródła, a - przez wieczny dar Ojca dla Syna -
wspólnie od Ojca i Syna"</i>
<a href="przypisy/przypisy-2-1.htm#309" target="_self"><sup><font color="red"><b>87</b></font></sup></a>
.</p>

<p align="justify"><a name="p265kkkI-2-1"><b>265</b></a> <i>Przez łaskę chrztu
"w imię Ojca i Syna, i Ducha Świętego" </i><font color="#008000"><em><i><u>(Mt 28,19)</u></i></em></font><i>
zostaliśmy wezwani do uczestnictwa w życiu Trójcy Świętej,
tu na ziemi w mroku wiary, a po śmierci w światłości wiecznej</i>
<a href="przypisy/przypisy-2-1.htm#310" target="_self"><sup><font color="red"><b>88</b></font></sup></a>
.</p>

<p align="justify"><b class="par" id="266">266</b> <i>"Fides autem catholica haec est, ut unum
Deum in Trinitate, et Trinitatem in unitate veneremur, neque
confundentes personas, neque substantiam separantes: alia est
enim persona Patris, alia Filii, alia Spiritus Sancti; sed Patris
et Filii et Spiritus Sancti una est divinitas, aequalis gloria,
coaeterna maiestas" - "Wiara katolicka polega na tym,
abyśmy czcili jednego Boga w Trójcy, a Trójcę w jedności,
nie mieszając Osób ani nie rozdzielając substancji: inna jest
bowiem Osoba Ojca, inna Syna, inna Ducha Świętego; lecz jedno
jest Bóstwo, równa chwała, współwieczny majestat Ojca i
Syna, i Ducha Świętego"</i>
<a href="przypisy/przypisy-2-1.htm#311" target="_self"><sup><font color="red"><b>89</b></font></sup></a>
.</p>

<p align="justify"><b class="par" id="267">267</b> <i>Osoby Boskie, nierozdzielne w tym, kim są, są
także nierozdzielne w tym, co czynią. W jednym działaniu
Bożym każda Osoba Boska ukazuje jednak to, co jest Jej własne
w Trójcy, przede wszystkim w Boskich posłaniach wcielenia Syna
i daru Duchu Świętego.</i></p>

<p align="center"><a name="o14kkkI-2-1"><b><br>
Paragraf trzeci</b></a></p>

<p align="center"><b>WSZECHMOGĄCY</b></p>

<p align="justify"><b class="par" id="268">268 </b>Spośród wszystkich przymiotów Bożych Symbol
wiary wymienia tylko wszechmoc Bożą; wyznanie jej ma wielkie
znaczenie dla naszego życia. Wierzymy, że wszechmoc Boża jest <i>powszechna</i>,
ponieważ Bóg wszystko stworzył
<a href="przypisy/przypisy-2-1.htm#312" target="_self"><sup><font color="red"><b>90</b></font></sup></a>
, wszystkim rządzi i wszystko może; jest <i>miłująca</i>, ponieważ Bóg jest naszym Ojcem
<a href="przypisy/przypisy-2-1.htm#313" target="_self"><sup><font color="red"><b>91</b></font></sup></a>
; jest <i>tajemnicza</i>, ponieważ tylko wiara może ją
uznać, gdy "w słabości się doskonali" (2 Kor 12, 9)
<a href="przypisy/przypisy-2-1.htm#314" target="_self"><sup><font color="red"><b>92</b></font></sup></a>
.</p>

<p align="justify"><b class="nagl">"Czyni On wszystko, co zechce"</b> (Ps 115, 3)</p>

<p align="justify"><b class="par" id="269">269</b> Pismo święte wielokrotnie wyznaje powszechną moc
Boga. Nazywa Go "potężnym Bogiem Jakuba" (Rdz 49, 24;
Iz 1, 24 i in.), "Panem Zastępów", "Panem
dzielnym i potężnym w boju" (Ps 24, 8-10). Bóg jest
wszechmogący "na niebie i na ziemi" (Ps 135, 6),
ponieważ On sam je stworzył. Dla Niego nic nie jest niemożliwe
<a href="przypisy/przypisy-2-1.htm#315" target="_self"><sup><font color="red"><b>93</b></font></sup></a>
i rozporządza On swoim dziełem zgodnie ze swoją wolą
<a href="przypisy/przypisy-2-1.htm#316" target="_self"><sup><font color="red"><b>94</b></font></sup></a>
. Bóg jest Panem wszechświata, którego porządek sam
ustalił i który jest Mu całkowicie poddany i uległy. Jest On
Władcą historii; rządzi sercami i wydarzeniami według swego
upodobania
<a href="przypisy/przypisy-2-1.htm#317" target="_self"><sup><font color="red"><b>95</b></font></sup></a>
. "Potężnie działać zawsze jest w Twej mocy
i któż się oprze potędze Twojego ramienia?" (Mdr 11, 21).</p>

<p align="justify"><b class="nagl">"Nad wszystkim masz litość, bo wszystko w Twej
mocy" (Mdr 11, 23)</b></p>

<p align="justify"><b class="par" id="270">270 </b>Bóg jest <i>Ojcem</i> wszechmogącym. Jego
ojcostwo i Jego wszechmoc wyjaśniają się wzajemnie. Istotnie,
On okazuje swoją ojcowską wszechmoc, gdy troszczy się o nasze potrzeby
<a href="przypisy/przypisy-2-1.htm#318" target="_self"><sup><font color="red"><b>96</b></font></sup></a>
; przez przybrane synostwo, jakiego nam udziela
("Będę wam Ojcem, a wy będziecie moimi synami i córkami
- mówi Pan wszechmogący", 2 Kor 6,18); a wreszcie przez
swoje nieskończone miłosierdzie ponieważ On najbardziej
okazuje swoją wszechmoc, dobrowolnie odpuszczając grzechy.</p>

<p align="justify"><b class="par" id="271">271</b> Boża wszechmoc nie jest jednak samowolna: "W
Bogu moc i istota, wola i rozum, mądrość i sprawiedliwość
są tym samym, tak że nic nie może być w mocy Bożej, co nie
mogłoby być w sprawiedliwej woli Bożej czy w mądrym
rozumie"
<a href="przypisy/przypisy-2-1.htm#319" target="_self"><sup><font color="red"><b>97</b></font></sup></a>
.</p>

<p align="justify"><b class="nagl">Tajemnica pozornej niemocy Boga</b></p>

<p align="justify"><b class="par" id="272">272</b> Wiara w Boga Ojca wszechmogącego może być
wystawiona na próbę przez doświadczenie zła i cierpienia.
Niekiedy Bóg może wydawać się nieobecny i niezdolny do
przeciwstawienia się złu. Bóg Ojciec objawił jednak swoją
wszechmoc w sposób najbardziej<i> tajemniczy</i> w dobrowolnym
uniżeniu i w zmartwychwstaniu swego Syna, przez które
zwyciężył zło. Chrystus ukrzyżowany jest więc "mocą
Bożą i mądrością Bożą. To bowiem, co jest głupstwem u
Boga, przewyższa mądrością ludzi, a co jest słabe u Boga,
przewyższa mocą ludzi" (1 Kor 1, 24-25). W
zmartwychwstaniu i wywyższeniu Chrystusa Ojciec "na
podstawie działania (swojej) potęgi i siły" okazał
"przemożny ogrom mocy względem nas wierzących" (Ef 1,19).</p>

<p align="justify"><b class="par" id="273">273</b> Jedynie wiara może przylgnąć do tajemniczych
dróg wszechmocy Bożej. Ta wiara chlubi się ze swych
słabości, by przyciągnąć do niej moc Chrystusa
<a href="przypisy/przypisy-2-1.htm#320" target="_self"><sup><font color="red"><b>98</b></font></sup></a>
. Najdoskonalszym wzorem tej wiary jest Dziewica Maryja, która
uwierzyła, że "dla Boga... nie ma nic niemożliwego"
(Łk 1, 37), i która mogła uwielbiać Pana: "Wielkie
rzeczy uczynił mi Wszechmocny. Święte jest Jego imię"
(Łk 1, 49).</p>

<p align="justify"><b class="par" id="274">274</b> "Nic nie może tak umocnić naszej wiary i
naszej nadziei, jak głębokie przekonanie wyryte w naszych
duszach, że dla Boga nie ma nic niemożliwego. Jeśli nasz rozum
przyjmie myśl o Bożej wszechmocy, z łatwością i bez żadnego
wahania uzna to wszystko, co następnie przedstawi nam do
wierzenia (Credo): to, co największe, najbardziej niezrozumiałe
i najwznioślejsze, wykraczające poza zwyczajne prawa
natury"
<a href="przypisy/przypisy-2-1.htm#321" target="_self"><sup><font color="red"><b>99</b></font></sup></a>
.</p>

<p align="justify"><a name="o15kkkI-2-1"><b><i>W skrócie</i></b></a></p>

<p align="justify"><b class="par" id="275">275</b> <i>Wyznajemy ze sprawiedliwym Hiobem: "Wiem,
że Ty wszystko możesz, co zamyślasz, potrafisz uczynić"
(Hi 42, 2).</i></p>

<p align="justify"><b class="par" id="276">276</b><i> Kościół wierny świadectwu Pisma świętego
często kieruje swoją modlitwę do "wszechmogącego i
wiecznego Boga" (Omnipotens sempiterne Deus...), mocno
wierząc, że nie ma nic "niemożliwego dla Boga"
(Rdz 18, 14; Łk 1, 37; Mt 19, 26).</i></p>

<p align="justify"><b class="par" id="277">277</b> <i>Bóg okazuje swoją wszechmoc, odwracając nas
od naszych grzechów i przez łaskę utwierdzając nas na nowo w
swojej przyjaźni "Boże, Ty przez przebaczenie i litość
najpełniej okazujesz swoją wszechmoc..."</i>
<a href="przypisy/przypisy-2-1.htm#322" target="_self"><sup><font color="red"><b>100</b></font></sup></a>
</p>

<p align="justify"><b class="par" id="278">278</b> <i>Gdybyśmy nie wierzyli, że miłość Boża jest
wszechmocna, jak moglibyśmy uwierzyć, że Ojciec mógł nas
stworzyć, Syn odkupić, a Duch Święty uświęcić?</i></p>

<p align="center"><a name="o16kkkI-2-1"><b>Paragraf czwarty</b></a></p>

<p align="center"><b>STWÓRCA</b></p>

<p align="justify"><b class="par" id="279">279</b> "Na początku Bóg stworzył niebo i
ziemię" (Rdz 1,1). Tymi uroczystymi słowami zaczyna się
Pismo święte. Symbol wiary podejmuje te słowa, wyznając Boga
Ojca wszechmogącego jako "Stwórcę nieba i ziemi",
"wszystkich rzeczy widzialnych i niewidzialnych".
Powiemy więc najpierw o Stwórcy, następnie o Jego stworzeniu,
a w końcu o upadku na skutek grzechu; by podnieść nas z tego
grzechu, przyszedł Jezus Chrystus, Syn Boży.</p>

<p align="justify"><b class="par" id="280">280</b> Stworzenie jest <i>podstawą</i> "wszystkich
zbawczych zamysłów Bożych", "początkiem historii
zbawienia",
<a href="przypisy/przypisy-2-1.htm#323" target="_self"><sup><font color="red"><b>101</b></font></sup></a>
osiągającej punkt kulminacyjny w
Chrystusie. I odwrotnie, misterium Chrystusa jest decydującym
światłem oświecającym tajemnicę stworzenia; ono objawia cel,
dla którego "na początku Bóg stworzył niebo i
ziemię" (Rdz 1,1). Od początku Bóg miał na względzie
chwałę nowego stworzenia w Chrystusie
<a href="przypisy/przypisy-2-1.htm#324" target="_self"><sup><font color="red"><b>102</b></font></sup></a>
.</p>

<p align="justify"><b class="par" id="281">281</b> <font >Dlatego właśnie czytania Wigilii
Paschalnej, celebracja nowego stworzenia w Chrystusie, zaczynają
się od opisu stworzenia. W liturgii bizantyjskiej opis
stworzenia stanowi zawsze pierwsze czytanie wigilii wielkich
świąt Pana. Według świadectw pierwszych wieków w taki sam
sposób przygotowywano katechumenów do chrztu</font>
<a href="przypisy/przypisy-2-1.htm#325" target="_self"><sup><font color="red"><b>103</b></font></sup></a>
.</p>

<p align="justify"><a name="o17kkkI-2-1"><b>I. Katecheza o stworzeniu</b></a></p>

<p align="justify"><b class="par" id="282">282</b> Katecheza o stworzeniu ma pierwszorzędne
znaczenie. Odnosi się do samych podstaw życia ludzkiego i
chrześcijańskiego, ponieważ precyzuje odpowiedź wiary
chrześcijańskiej na podstawowe pytania, jakie stawiali sobie
ludzie wszystkich czasów: "Skąd pochodzimy?",
"Dokąd idziemy?", "Jaki jest nasz
początek?", "Jaki jest nasz cel?", "Skąd
pochodzi i dokąd zmierza wszystko, co istnieje?" Dwa
pytania: pytanie o początek i pytanie o cel, są nierozdzielne.
Obydwa decydują o sensie i ukierunkowaniu naszego życia i
naszego działania. </p>

<p align="justify"><b class="par" id="283">283</b> <font >Zagadnienie początków świata i
człowieka jest przedmiotem licznych poszukiwań naukowych,
które wspaniale wzbogaciły naszą wiedzę o wieku i wymiarach
wszechświata, o powstawaniu form żywych, o pojawieniu się
człowieka. Odkrycia te skłaniają nas do coraz głębszego
podziwu dla wielkości Stwórcy, do dziękczynienia za wszystkie
Jego dzieła oraz za rozum i mądrość, jakich udziela On
uczonym i badaczom. Mogą oni powiedzieć za Salomonem: "On
mi dał bezbłędną znajomość rzeczy: poznać budowę świata
i siły żywiołów... pouczyła mnie bowiem Mądrość -
sprawczyni wszystkiego" (Mdr 7, 17-21).</font></p>

<p align="justify"><b class="par" id="284">284</b> <font >Na wielkie zainteresowanie tymi
poszukiwaniami szczególnie silny wpływ wywierają zagadnienia
dotyczące innego porządku, który przekracza zakres nauk
przyrodniczych. Ważne jest nie tyle poznanie, kiedy i w jaki
sposób wyłonił się kosmos, kiedy pojawił się w nim
człowiek, co raczej odkrycie, jaki jest sens tego początku: czy
rządzi nim przypadek, ślepe przeznaczenie, anonimowa
konieczność czy też transcendentny, rozumny i dobry Byt,
nazywany Bogiem. A jeżeli świat wywodzi się z mądrości i
dobroci Bożej, to dlaczego istnieje zło? Skąd pochodzi? Kto
jest za nie odpowiedzialny? Czy można się od niego wyzwolić?</font></p>

<p align="justify"><b class="par" id="285">285 </b><font >Od początku wiara chrześcijańska
została poddana konfrontacji z odpowiedziami na pytanie o
pochodzenie świata, różniącymi się od jej odpowiedzi. W
starożytnych religiach i kulturach znajdują się liczne mity
dotyczące tego zagadnienia. Niektórzy filozofowie utrzymywali,
że wszystko jest Bogiem, że świat jest Bogiem lub że stawanie
się świata jest stawaniem się Boga (panteizm). Inni
stwierdzali, że świat jest konieczną emanacją Boga, wypływa
z tego źródła i powraca do niego. Inni jeszcze przyjmowali
istnienie dwóch wiecznych zasad, Dobra i Zła, Światła i
Ciemności, nieustannie walczących ze sobą (dualizm,
manicheizm). Według niektórych z tych koncepcji świat (a
przynajmniej świat materialny) jest zły, powstał w wyniku
upadku, a zatem należałoby go odrzucić lub oderwać się od
niego (gnoza); inni przyjmują, że świat został uczyniony
przez Boga, ale w taki sposób, jak zegar przez zegarmistrza,
który uczyniwszy go, pozostawił go samemu sobie (deizm). Są
wreszcie tacy, którzy nie przyjmują żadnego transcendentnego
początku świata, ale widzą w nim czystą grę materii, która
istniała wiecznie (materializm). Wszystkie te próby
interpretacji świadczą, jak trwałe i powszechne są pytania
dotyczące początków świata. Poszukiwania te są właściwe
człowiekowi. </font></p>

<p align="justify"><b class="par" id="286">286</b> Z pewnością rozum ludzki jest zdolny do
znalezienia odpowiedzi na pytanie o początki świata. Istnienie
Boga Stwórcy można bowiem poznać w sposób pewny z Jego
dzieł, dzięki światłu rozumu ludzkiego
<a href="przypisy/przypisy-2-1.htm#326" target="_self"><sup><font color="red"><b>104</b></font></sup></a>
, chociaż to poznanie często jest zaciemnione i zniekształcone przez błąd.
Dlatego wiara przychodzi, by umocnić i oświecić rozum w
poprawnym poznaniu tej prawdy: "Przez wiarę poznajemy, że
słowem Boga światy zostały tak stworzone, iż to, co widzimy,
powstało nie z rzeczy widzialnych" (Hbr 11, 3).</p>

<p align="justify"><b class="par" id="287">287</b> Prawda o stworzeniu jest tak ważna dla całego
życia ludzkiego, że Bóg w swojej łaskawości zechciał
objawić swojemu ludowi to wszystko, co należy koniecznie
wiedzieć na ten temat. Niezależnie od naturalnego poznania
Stwórcy przez człowieka
<a href="przypisy/przypisy-2-1.htm#327" target="_self"><sup><font color="red"><b>105</b></font></sup></a>
Bóg stopniowo objawiał Izraelowi
tajemnicę stworzenia. Ten, który wybrał patriarchów, który
wyprowadził Izraela z Egiptu, a wybierając Izrael, stworzył go
i uformował
<a href="przypisy/przypisy-2-1.htm#328" target="_self"><sup><font color="red"><b>106</b></font></sup></a>
, objawia się jako Ten, do którego należą
wszystkie ludy ziemi i cała ziemia, jako Ten, który sam
"stworzył niebo i ziemię" (Ps 115,15;124, 8; 134, 3).</p>

<p align="justify"><b class="par" id="288">288</b> Objawienie prawdy o stworzeniu jest więc
nieodłączne od Objawienia i urzeczywistnienia Przymierza Boga,
Jedynego, z Jego ludem. Prawda o stworzeniu została objawiona
jako początek tego Przymierza, jako pierwsze i powszechne
świadectwo miłości wszechmogącego Boga
<a href="przypisy/przypisy-2-1.htm#329" target="_self"><sup><font color="red"><b>107</b></font></sup></a>
. Prawda o stworzeniu wyraża się więc z coraz większą mocą w orędziu
proroków
<a href="przypisy/przypisy-2-1.htm#330" target="_self"><sup><font color="red"><b>108</b></font></sup></a>
, w modlitwie psalmów
<a href="przypisy/przypisy-2-1.htm#331" target="_self"><sup><font color="red"><b>109</b></font></sup></a>
i w liturgii, w refleksji
mądrościowej
<a href="przypisy/przypisy-2-1.htm#332" target="_self"><sup><font color="red"><b>110</b></font></sup></a>
narodu wybranego.</p>

<p align="justify"><b class="par" id="289">289</b> Wśród wszystkich wypowiedzi Pisma świętego o
stworzeniu trzy pierwsze rozdziały Księgi Rodzaju zajmują
wyjątkowe miejsce. Z literackiego punktu widzenia teksty te
mogą mieć różne źródła. Autorzy natchnieni umieścili je
na początku Pisma świętego, tak żeby swoim uroczystym
charakterem wyrażały prawdy o stworzeniu, jego początku i jego
celu w Bogu, jego uporządkowaniu i jego dobroci, o powołaniu
człowieka, a w końcu prawdy o dramacie grzechu i nadziei
zbawienia. Czytane w świetle Chrystusa, w jedności Pisma
świętego i w żywej Tradycji Kościoła, wypowiedzi te
pozostają pierwszorzędnym źródłem katechezy o tajemnicach
"początku": stworzeniu, upadku i obietnicy zbawienia.</p>

<p align="justify"><a name="o18kkkI-2-1"><b>II. Stworzenie - dzieło Trójcy
Świętej</b></a></p>

<p align="justify"><b class="par" id="290">290</b> "Na początku Bóg stworzył niebo i
ziemię" (Rdz 1,1). W tych pierwszych słowach Pisma
świętego są zawarte trzy stwierdzenia: wieczny Bóg dał
początek temu wszystkiemu, co istnieje poza Nim; tylko On jest
Stwórcą (czasownik "stwarzać" - w języku hebrajskim
<i>bara</i> - ma zawsze jako podmiot Boga). Całość tego, co
istnieje (wyrażona formułą "niebo i ziemia"),
zależy od Tego, kto daje jej istnienie.</p>

<p align="justify"><b class="par" id="291">291</b> "Na początku było Słowo... i Bogiem było
Słowo... Wszystko przez Nie się stało, a bez Niego nic się
nie stało" (J 1,1-3). Nowy Testament objawia, że Bóg
stworzył wszystko przez odwieczne Słowo, przez swojego
umiłowanego Syna. "W Nim zostało wszystko stworzone: i to,
co w niebiosach, i to, co na ziemi... Wszystko przez Niego i dla
Niego zostało stworzone. On jest przed wszystkim i wszystko w
Nim ma istnienie" (Kol 1, 16-17). Wiara Kościoła przyjmuje
również stwórcze działanie Ducha Świętego: On jest
"Ożywicielem"
<a href="przypisy/przypisy-2-1.htm#333" target="_self"><sup><font color="red"><b>111</b></font></sup></a>
, "Duchem Stworzycielem" (<i>Veni,
Creator Spiritus</i>), "Źródłem wszelkiego
dobra"
<a href="przypisy/przypisy-2-1.htm#334" target="_self"><sup><font color="red"><b>112</b></font></sup></a>
.</p>

<p align="justify"><b class="par" id="292">292</b> Stwórcze działanie Syna i Ducha Świętego
zapowiadane w Starym Testamencie
<a href="przypisy/przypisy-2-1.htm#335" target="_self"><sup><font color="red"><b>113</b></font></sup></a>
, a objawione w Nowym
Przymierzu, nierozdzielnie zespolone z działaniem Ojca, jest
jasno potwierdzone przez regułę wiary Kościoła:
"Istnieje tylko jeden Bóg... On jest Ojcem, jest Bogiem,
Stwórcą, Sprawcą, Porządkującym. On uczynił wszystko<i>
przez siebie samego</i>, to znaczy przez swoje Słowo i przez
swoją Mądrość"
<a href="przypisy/przypisy-2-1.htm#336" target="_self"><sup><font color="red"><b>114</b></font></sup></a>
, "przez Syna i Ducha",
którzy są jakby "Jego rękami"
<a href="przypisy/przypisy-2-1.htm#337" target="_self"><sup><font color="red"><b>115</b></font></sup></a>
. Stworzenie jest wspólnym dziełem Trójcy Świętej. </p>

<p align="justify"><a name="o19kkkI-2-1"><b>III. "Świat został stworzony
dla chwały Bożej"</b></a></p>

<p align="justify"><b class="par" id="293">293</b> Podstawowa prawda, której Pismo święte i
Tradycja nie przestają nauczać i wysławiać, głosi, że
"świat został stworzony dla chwały Bożej"
<a href="przypisy/przypisy-2-1.htm#338" target="_self"><sup><font color="red"><b>116</b></font></sup></a>
. Bóg stworzył wszystko - wyjaśnia św. Bonawentura - "nie po
to, by powiększyć chwałę, ale by ją ukazać i udzielić
jej"
<a href="przypisy/przypisy-2-1.htm#339" target="_self"><sup><font color="red"><b>117</b></font></sup></a>
. Jedynym powodem, dla którego Bóg stwarza, jest
Jego miłość i dobroć: "Kluczem miłości otworzył
swoją dłoń, by dokonać dzieła stworzenia"
<a href="przypisy/przypisy-2-1.htm#340" target="_self"><sup><font color="red"><b>118</b></font></sup></a>
. Sobór Watykański I wyjaśnia:</p>

<p align="justify"><font >Jedyny i prawdziwy Bóg, w swojej dobroci i
swoją wszechmocną potęgą, nie dla powiększenia lub
osiągnięcia własnego szczęścia, ale dla objawienia swojej
doskonałości przez dobra, jakich udziela stworzeniom,
całkowicie wolną decyzją, od początku czasu, stworzył z
nicości dwa rodzaje stworzeń: stworzenia duchowe i
materialne"</font>
<a href="przypisy/przypisy-2-1.htm#341" target="_self"><sup><font color="red"><b>119</b></font></sup></a>
.</p>

<p align="justify"><b class="par" id="294">294</b> Chwałą Boga jest to, by realizowało się
ukazywanie i udzielanie Jego dobroci, ze względu na które
został stworzony świat. Uczynić z nas "przybranych synów
przez Jezusa Chrystusa, według postanowienia swej woli, <i>ku
chwale majestatu</i> swej łaski" (Ef 1, 5-6) - taki był
Boży zamysł życzliwości. "Albowiem chwałą Boga jest
człowiek żyjący, a życiem człowieka jest oglądanie Boga.
Jeśli zatem objawienie się Boga przez dzieło stworzenia dało
życie wszystkim istotom, jakie żyją na ziemi, o ileż bardziej
objawienie się Ojca przez Słowo daje życie tym, którzy widzą
Boga"
<a href="przypisy/przypisy-2-1.htm#342" target="_self"><sup><font color="red"><b>120</b></font></sup></a>
. Celem ostatecznym stworzenia jest to, by Bóg,
"będący Stwórcą wszystkiego, stał się ostatecznie
&lt;&lt;wszystkim we wszystkich&gt;&gt; (1 Kor 15, 28),
zapewniając równocześnie i własną chwałę, i nasze
szczęście"
<a href="przypisy/przypisy-2-1.htm#343" target="_self"><sup><font color="red"><b>121</b></font></sup></a>
.</p>

<p align="justify"><a name="o20kkkI-2-1"><b>IV. Tajemnica stworzenia</b></a></p>

<p align="justify"><b class="nagl">Bóg stwarza przez mądrość i miłość</b></p>

<p align="justify"><b class="par" id="295">295</b> Wierzymy, że Bóg stworzył świat według swojej
mądrości
<a href="przypisy/przypisy-2-1.htm#344" target="_self"><sup><font color="red"><b>122</b></font></sup></a>
. Świat nie powstał w wyniku jakiejś
konieczności, ślepego przeznaczenia czy przypadku. Wierzymy,
że pochodzi z wolnej woli Boga, który chciał dać stworzeniom
uczestnictwo w swoim bycie, w swojej mądrości i dobroci:
"Boś Ty stworzył wszystko, a dzięki Twej woli istniało i
zostało stworzone" (Ap 4, 11). "Jak liczne są dzieła
Twoje, Panie! Ty wszystko mądrze uczyniłeś" (Ps 104, 24).
"Pan jest dobry dla wszystkich i Jego miłosierdzie ogarnia
wszystkie Jego dzieła" (Ps 145, 9).</p>

<p align="justify"><b class="nagl">Bóg stwarza "z niczego"</b><br>
<b><br>296</b> Wierzymy, że Bóg, aby stwarzać, nie potrzebuje niczego
istniejącego wcześniej ani żadnej pomocy
<a href="przypisy/przypisy-2-1.htm#345" target="_self"><sup><font color="red"><b>123</b></font></sup></a>
. Stworzenie nie jest także konieczną emanacją substancji Bożej
<a href="przypisy/przypisy-2-1.htm#346" target="_self"><sup><font color="red"><b>124</b></font></sup></a>
. Bóg stwarza w sposób wolny "z niczego"
<a href="przypisy/przypisy-2-1.htm#347" target="_self"><sup><font color="red"><b>125</b></font></sup></a>
;<br><br>
<font >Cóż nadzwyczajnego byłoby w tym, gdyby Bóg
wyprowadził świat z istniejącej już wcześniej materii?
Ludzki twórca, gdy otrzyma materiał, zrobi z niego wszystko, co
zechce. Tymczasem moc Boga okazuje się właśnie w tym, że
wychodzi On od nicości, by uczynić wszystko, co zechce</font>
<a href="przypisy/przypisy-2-1.htm#348" target="_self"><sup><font color="red"><b>126</b></font></sup></a>
.</p>

<p align="justify"><b class="par" id="297">297</b> Wiara w stworzenie "z niczego" jest
potwierdzana w Piśmie świętym jako prawda pełna obietnicy i
nadziei. Matka siedmiu synów tak zachęca ich do męczeństwa:</p>

<p align="justify"><font >Nie wiem, w jaki sposób znaleźliście się w
moim łonie, nie ja wam dałam tchnienie i życie, a członki
każdego z was nie ja ułożyłam. Stwórca świata bowiem,
który ukształtował człowieka i wynalazł początek
wszechrzeczy, w swojej litości ponownie odda wam tchnienie i
życie, dlatego że wy gardzicie sobą teraz dla Jego praw...
Proszę cię, synu, spojrzyj na niebo i na ziemię, a mając na
oku wszystko, co jest na nich, zwróć uwagę na to, że z
niczego stworzył je Bóg i że ród ludzki powstał w ten sam
sposób (2 Mch 7, 22-23. 28).</font></p>

<p align="justify"><b class="par" id="298">298 </b>Ponieważ Bóg może stwarzać z niczego, może
także, przez Ducha Świętego, dać życie duchowe grzesznikom,
stwarzając w nich serce czyste
<a href="przypisy/przypisy-2-1.htm#349" target="_self"><sup><font color="red"><b>127</b></font></sup></a>
, oraz przez zmartwychwstanie
udzielać życia ciałom zmarłych. On bowiem "ożywia
umarłych i to, co nie istnieje, powołuje do istnienia" (Rz 4, 17).
Ponieważ przez swoje Słowo mógł sprawić, by
światło zajaśniało w ciemnościach
<a href="przypisy/przypisy-2-1.htm#350" target="_self"><sup><font color="red"><b>128</b></font></sup></a>
, może również udzielić światła wiary tym, którzy Go nie znają
<a href="przypisy/przypisy-2-1.htm#351" target="_self"><sup><font color="red"><b>129</b></font></sup></a>
.</p>

<p align="justify"><b class="nagl">Bóg stwarza świat uporządkowany i dobry</b></p>

<p align="justify"><b class="par" id="299">299</b> Ponieważ Bóg stwarza w sposób mądry, stworzenie
jest uporządkowane: "Tyś wszystko urządził według miary
i liczby, i wagi" (Mdr 11, 20). Świat, stworzony w wiecznym
Słowie i przez wieczne Słowo, będące "obrazem Boga
niewidzialnego" (Kol 1, 15), jest przeznaczony i ofiarowany
dla człowieka, będącego obrazem Boga
<a href="przypisy/przypisy-2-1.htm#352" target="_self"><sup><font color="red"><b>130</b></font></sup></a>
, wezwanego do osobowej
relacji z Bogiem. Nasz rozum, uczestnicząc w świetle Rozumu
Bożego, może zrozumieć to, co Bóg mówi nam przez swoje
stworzenie
<a href="przypisy/przypisy-2-1.htm#353" target="_self"><sup><font color="red"><b>131</b></font></sup></a>
; oczywiście, nie bez wielkiego wysiłku, a także w duchu
pokory i czci wobec Stwórcy oraz Jego dzieła
<a href="przypisy/przypisy-2-1.htm#354" target="_self"><sup><font color="red"><b>132</b></font></sup></a>
. Stworzenie wywodzące się z Bożej dobroci uczestniczy w tej
dobroci ("A Bóg widział, że wszystko, co uczynił, było
dobre... bardzo dobre": Rdz 1, 4.10.12. 18. 21. 31).
Stworzenie jest więc chciane przez Boga jako dar skierowany do
człowieka, jako dziedzictwo, które jest przeznaczone dla niego
i powierzone mu. Kościół musiał wielokrotnie bronić prawdy o
dobroci stworzenia, w tym także świata materialnego
<a href="przypisy/przypisy-2-1.htm#355" target="_self"><sup><font color="red"><b>133</b></font></sup></a>
.</p>

<p align="justify"><b class="nagl">Bóg jest transcendentny wobec stworzenia i jest w nim
obecny</b></p>

<p align="justify"><b class="par" id="300">300</b> Bóg jest nieskończenie większy od wszystkich swoich dzieł
<a href="przypisy/przypisy-2-1.htm#356" target="_self"><sup><font color="red"><b>134</b></font></sup></a>
: "Tyś swój majestat wyniósł nad
niebiosa" (Ps 8, 2); "a wielkość Jego
niezgłębiona" (Ps 145, 3). Ponieważ jednak jest Stwórcą
niezależnym i wolnym, pierwszą przyczyną wszystkiego, co
istnieje, jest także obecny w najgłębszym wnętrzu swoich
stworzeń: "W Nim żyjemy, poruszamy się i jesteśmy"
(Dz 17, 28). Według słów św. Augustyna jest On <i>superior
summo meo et interior intimo meo</i> - "wyższy od mojej
wysokości i głębszy od mojej głębi"
<a href="przypisy/przypisy-2-1.htm#357" target="_self"><sup><font color="red"><b>135</b></font></sup></a>
.</p>

<p align="justify"><b class="nagl">Bóg podtrzymuje i prowadzi stworzenie</b></p>

<p align="justify"><b class="par" id="301">301</b> Po stworzeniu Bóg nie pozostawia stworzenia samemu
sobie. Nie tylko daje mu byt i istnienie, ale w każdej chwili
podtrzymuje je w istnieniu, pozwala mu działać i prowadzi je do
jego celu. Uznanie tej pełnej zależności od Stwórcy jest
źródłem mądrości i wolności, radości i ufności:</p>

<p align="justify"><font >Miłujesz bowiem wszystkie stworzenia, niczym
się nie brzydzisz, co uczyniłeś, bo gdybyś miał coś w
nienawiści, byłbyś tego nie uczynił. Jakżeby coś trwać
mogło, gdybyś Ty tego nie chciał? Jak by się zachowało,
czego byś nie wezwał? Oszczędzasz wszystko, bo to wszystko
Twoje, Panie, miłośniku życia! (Mdr 11, 24-26).</font></p>

<p align="justify"><a name="o21kkkI-2-1"><b>V. Bóg urzeczywistnia swój zamysł:
Opatrzność Boża</b></a></p>

<p align="justify"><b class="par" id="302">302</b> Stworzenie ma właściwą sobie dobroć i
doskonałość, ale nie wyszło całkowicie wykończone z rąk
Stwórcy. Jest ono stworzone "w drodze" (<i>in statu
viae</i>) do ostatecznej doskonałości, którą ma dopiero
osiągnąć i do której Bóg je przeznaczył. Bożą
Opatrznością nazywamy zrządzenia, przez które Bóg prowadzi
swoje stworzenie do tej doskonałości:</p>

<p align="justify"><font >Wszystko zaś, co Bóg stworzył, zachowuje
swoją Opatrznością i wszystkim rządzi, "sięgając
potężnie od krańca do krańca i władając wszystkim z
dobrocią" (Mdr 8,1), bo "wszystko odkryte i
odsłonięte jest przed Jego oczami" (Hbr 4,13), nawet to,
co ma stać się w przyszłości z wolnego działania
stworzeń</font>
<a href="przypisy/przypisy-2-1.htm#358" target="_self"><sup><font color="red"><b>136</b></font></sup></a>
.</p>

<p align="justify"><b class="par" id="303">303</b> Świadectwa Pisma świętego na ten temat są
jednomyślne: troska Opatrzności Bożej jest<i> konkretna i
bezpośrednia</i>; obejmuje sobą wszystko, od rzeczy
najmniejszych aż do wielkich wydarzeń świata i historii.
Księgi święte z mocą potwierdzają absolutną suwerenność
Boga w biegu wydarzeń: "Nasz Bóg jest w niebie; czyni
wszystko, co zechce" (Ps 115, 3), a o Chrystusie zostało
powiedziane: "Ten, co otwiera, a nikt nie zamknie, i Ten, co
zamyka, a nikt nie otwiera" (Ap 3, 7). "Wiele
zamierzeń jest w sercu człowieka, lecz wola Pana się
ziści" (Prz 19, 21).</p>

<p align="justify"><b class="par" id="304">304</b> <font >Widzimy więc, że Duch Święty,
główny Autor Pisma świętego, przypisuje często Bogu
działania, nie wspominając przyczyn wtórnych. Nie jest to
uproszczony "sposób mówienia", ale dogłębne
odwoływanie się do pierwszeństwa Boga i Jego absolutnego
panowania nad historią i światem</font>
<a href="przypisy/przypisy-2-1.htm#359" target="_self"><sup><font color="red"><b>137</b></font></sup></a>
<font >oraz wychowywanie do
pokładania w Nim ufności. Modlitwa Psalmów jest wielką
szkołą tego zaufania</font>
<a href="przypisy/przypisy-2-1.htm#360" target="_self"><sup><font color="red"><b>138</b></font></sup></a>
.</p>

<p align="justify"><b class="par" id="305">305</b> Jezus domaga się dziecięcego zawierzenia
Opatrzności Ojca niebieskiego, który troszczy się o
najmniejsze potrzeby swoich dzieci: "Nie troszczcie się
więc zbytnio i nie mówcie: co będziemy jeść? co będziemy
pić?... Ojciec wasz niebieski wie, że tego wszystkiego
potrzebujecie. Starajcie się naprzód o Królestwo Boga i o Jego
sprawiedliwość, a to wszystko będzie wam dodane" (Mt 6, 31-33)
<a href="przypisy/przypisy-2-1.htm#361" target="_self"><sup><font color="red"><b>139</b></font></sup></a>
.</p>

<p align="justify"><b class="nagl">Opatrzność a przyczyny wtórne</b></p>

<p align="justify"><b class="par" id="306">306 </b>Bóg jest niezależnym Władcą swego zamysłu. W
jego realizacji posługuje się jednak współudziałem
stworzeń. Nie jest to znakiem słabości, lecz wielkości i
dobroci Boga wszechmogącego. Bóg daje więc swoim stworzeniom
nie tylko istnienie, lecz także godność samodzielnego
działania, bycia przyczynami i zasadami wzajemnie dla siebie
oraz współdziałania w ten sposób w wypełnianiu Jego
zamysłu.</p>

<p align="justify"><b class="par" id="307">307</b> Bóg daje ludziom możliwość dobrowolnego
uczestniczenia w swojej Opatrzności, powierzając im
odpowiedzialność za czynienie sobie ziemi "poddaną"
i za panowanie nad nią
<a href="przypisy/przypisy-2-1.htm#362" target="_self"><sup><font color="red"><b>140</b></font></sup></a>
. Bóg pozwala więc ludziom być
rozumnymi i wolnymi przyczynami w celu dopełniania dzieła
stworzenia, w doskonałej harmonii dla dobra własnego i dobra
innych. Ludzie, często nieświadomi współpracownicy woli
Bożej, mogą wejść w sposób dobrowolny w Boży zamysł przez
swoje działania, przez swoje modlitwy, a także przez swoje
cierpienia
<a href="przypisy/przypisy-2-1.htm#363" target="_self"><sup><font color="red"><b>141</b></font></sup></a>
. Stają się więc w pełni "pomocnikami
Boga" (1 Kor 3, 9; 1 Tes 3, 2) i Jego Królestwa
<a href="przypisy/przypisy-2-1.htm#364" target="_self"><sup><font color="red"><b>142</b></font></sup></a>
.</p>

<p align="justify"><b class="par" id="308">308</b> Jest to prawda nieodłączna od wiary w Boga
Stwórcę; Bóg działa we wszelkim działaniu swoich stworzeń.
On jest pierwszą przyczyną, która działa w przyczynach
wtórnych i przez nie: "Albowiem to Bóg jest w was sprawcą
i chcenia, i działania zgodnie z Jego wolą" (Flp 2, 13)
<a href="przypisy/przypisy-2-1.htm#365" target="_self"><sup><font color="red"><b>143</b></font></sup></a>
. Ta prawda nie pomniejsza godności stworzenia, ale ją
podnosi. Stworzenie, wyprowadzone z nicości mocą, mądrością
i dobrocią Bożą, nie może niczego osiągnąć, jeśli jest
oddzielone od swego początku, ponieważ "stworzenie bez
Stwórcy zanika"
<a href="przypisy/przypisy-2-1.htm#366" target="_self"><sup><font color="red"><b>144</b></font></sup></a>
; tym bardziej nie może osiągnąć
swego ostatecznego celu bez pomocy łaski
<a href="przypisy/przypisy-2-1.htm#367" target="_self"><sup><font color="red"><b>145</b></font></sup></a>
.</p>

<p align="justify"><b class="nagl">Opatrzność a zgorszenie z powodu zła</b></p>

<p align="justify"><b class="par" id="309">309</b> Jeśli Bóg, Ojciec wszechmogący, Stwórca
uporządkowanego i dobrego świata, troszczy się o wszystkie
swoje stworzenia, to dlaczego istnieje zło? Tego pytania,
równie naglącego jak nieuniknionego, równie bolesnego jak
tajemniczego, nie wyczerpie żadna łatwa odpowiedź. Odpowiedzi
na to pytanie udziela dopiero całość wiary chrześcijańskiej:
dobroć stworzenia, dramat grzechu, cierpliwa miłość Boga,
wychodząca ciągle naprzeciw człowieka przez Jego przymierza,
odkupieńcze Wcielenie Jego Syna, dar Ducha Świętego,
zgromadzenie Kościoła, moc sakramentów oraz wezwanie do
szczęśliwego życia, do którego wszystkie wolne stworzenia są
zaproszone, zanim przyjmą jeszcze to wezwanie; lecz mogą także
- co jest straszną tajemnicą - z góry je odrzucić. <i>Nie ma
takiego elementu w orędziu chrześcijańskim, który nie byłby
częściową odpowiedzią na pytanie o zło.</i></p>

<p align="justify"><b class="par" id="310">310</b> Dlaczego jednak Bóg nie stworzył świata tak
doskonałego, by żadne zło nie mogło w nim istnieć? W swojej
nieskończonej mocy Bóg zawsze mógłby stworzyć coś
lepszego
<a href="przypisy/przypisy-2-1.htm#368" target="_self"><sup><font color="red"><b>146</b></font></sup></a>
. W swojej nieskończonej mądrości i dobroci Bóg
chciał jednak w sposób wolny stworzyć świat "w
drodze" do jego ostatecznej doskonałości. To stawanie się
dopuszcza w zamyśle Bożym pojawianie się pewnych bytów, a
zanikanie innych; dopuszcza obok tego, co najdoskonalsze, także
to, co mniej doskonałe; obok budowania natury, również
zniszczenia. Obok dobra fizycznego istnieje zatem także zło
fizyczne tak długo, jak długo stworzenie nie osiągnie swojej
doskonałości
<a href="przypisy/przypisy-2-1.htm#369" target="_self"><sup><font color="red"><b>147</b></font></sup></a>
.</p>

<p align="justify"><b class="par" id="311">311 </b>Aniołowie i ludzie - stworzenia rozumne i wolne -
muszą zdążać do swego ostatecznego przeznaczenia przez wolny
wybór, a przede wszystkim przez miłość. Mogą więc
błądzić. Istotnie, popełnili oni grzech. W ten właśnie
sposób <i>zło moralne</i> weszło w świat; jest ono
nieporównanie większe od zła fizycznego. Bóg w żaden
sposób, ani bezpośrednio, ani pośrednio, nie jest przyczyną
zła moralnego
<a href="przypisy/przypisy-2-1.htm#370" target="_self"><sup><font color="red"><b>148</b></font></sup></a>
. Dopuszcza je jednak, szanując wolność swego
stworzenia, i w sposób tajemniczy potrafi wyprowadzić z niego
dobro:</p>

<p align="justify"><font >Bóg wszechmogący... ponieważ jest dobry w
najwyższym stopniu, nie pozwoliłby nigdy na istnienie
jakiegokolwiek zła w swoich dziełach, jeśli nie byłby na tyle
potężny i dobry, by wyprowadzić dobro nawet z samego zła</font>
<a href="przypisy/przypisy-2-1.htm#371" target="_self"><sup><font color="red"><b>149</b></font></sup></a>
.</p>

<p align="justify"><b class="par" id="312">312</b> Można więc niekiedy odkryć, że Bóg w swojej
wszechmocnej Opatrzności może wyprowadzić dobro ze skutków
zła, nawet moralnego, spowodowanego przez Jego stworzenia:
"Nie wyście mnie tu posłali - mówi Józef do swoich braci
- lecz Bóg... Wy niegdyś knuliście zło przeciwko mnie, Bóg
jednak zamierzył to jako dobro, żeby sprawić... że przeżył
naród wielki" (Rdz 45, 8; 50, 20)
<a href="przypisy/przypisy-2-1.htm#372" target="_self"><sup><font color="red"><b>150</b></font></sup></a>
. Z największego zła
moralnego, jakie kiedykolwiek mogło być popełnione, z
odrzucenia i zabicia Syna Bożego, spowodowanego przez grzechy
wszystkich ludzi, Bóg, w nadmiarze swojej łaski
<a href="przypisy/przypisy-2-1.htm#373" target="_self"><sup><font color="red"><b>151</b></font></sup></a>
, wyprowadził największe dobro: uwielbienie Chrystusa i nasze
Odkupienie. Zło nie staje się jednak mimo to dobrem.</p>

<p align="justify"><b class="par" id="313">313</b> "Bóg z tymi, którzy Go miłują,
współdziała we wszystkim dla ich dobra" (Rz 8, 28).
Świadectwo świętych nieustannie potwierdza tę prawdę: </p>

<p align="justify"><font >Święta Katarzyna ze Sieny mówi więc do
"tych, którzy gorszą się i buntują przeciw temu, co im
się zdarza": "Wszystko pochodzi z miłości, wszystko
jest skierowane ku zbawieniu człowieka, Bóg czyni wszystko
tylko w tym celu"</font>
<a href="przypisy/przypisy-2-1.htm#374" target="_self"><sup><font color="red"><b>152</b></font></sup></a>
.</p>

<p align="justify"><font >Święty Tomasz More przed swoim męczeństwem
pociesza córkę: "Nic nie może się zdarzyć, jeśli nie
chciałby tego Bóg. A wszystko, czego On chce, chociaż mogłoby
wydawać się nam najgorsze, jest dla nas najlepsze"</font>
<a href="przypisy/przypisy-2-1.htm#375" target="_self"><sup><font color="red"><b>153</b></font></sup></a>
,</p>

<p align="justify"><font >Juliana z Norwich: "Poznaję więc przez
łaskę Bożą, że powinnam mocno trzymać się wiary i z nie
mniejszym przekonaniem wierzyć, że wszystko będzie dobre...</font></p>

<p align="justify"><font >I zobaczysz, że wszystko będzie dobre" (<i>Thou
shalt see thyself that all MANNER of thing shall be well</i>)</font>
<a href="przypisy/przypisy-2-1.htm#376" target="_self"><sup><font color="red"><b>154</b></font></sup></a>
.</p>

<p align="justify"><b class="par" id="314">314 </b>Wierzymy mocno, że Bóg jest Władcą świata i
historii. Drogi Jego Opatrzności są dla nas często nie znane.
Dopiero u kresu, gdy skończy się nasze poznanie częściowe,
gdy zobaczymy Boga "twarzą w twarz" (1 Kor 13, 12), w
pełni poznamy drogi, którymi Bóg prowadził swoje stworzenie,
nawet przez dramaty zła i grzechu, do odpoczynku ostatecznego<i>
Szabatu</i>
<a href="przypisy/przypisy-2-1.htm#377" target="_self"><sup><font color="red"><b>155</b></font></sup></a>
, ze względu na który stworzył niebo i ziemię.</p>

<p align="justify"><a name="o22kkkI-2-1"><b><i>W skrócie</i></b></a></p>

<p align="justify"><b class="par" id="315">315</b> <i>Bóg, stwarzając świat i człowieka, dał
pierwsze i powszechne świadectwo swojej wszechmocnej miłości i
swojej mądrości, pierwszą zapowiedź swego "zamysłu
życzliwości", którego zwieńczeniem jest nowe stworzenie
w Chrystusi</i>e.</p>

<p align="justify"><b class="par" id="316">316</b> <i>Chociaż dzieło stworzenia jest w sposób
szczególny przypisywane Ojcu, jest również prawdą wiary, że
Ojciec, Syn i Duch Święty są jedyną i niepodzielną zasadą
stworzenia.</i></p>

<p align="justify"><b class="par" id="317">317</b><i> Bóg sam stworzył wszechświat w sposób wolny,
bezpośrednio, bez żadnej pomocy.</i></p>

<p align="justify"><b class="par" id="318">318</b> <i>Żadne stworzenie nie ma nieskończonej mocy,
jaka jest konieczna do "stwarzania" w ścisłym
znaczeniu tego słowa, czyli do wytwarzania i udzielania bytu
temu, co go wcześniej nie miało (powołanie do istnienia
"ex nihilo" - "z niczego")</i>
<a href="przypisy/przypisy-2-1.htm#378" target="_self"><sup><font color="red"><b>156</b></font></sup></a>
.</p>

<p align="justify"><b class="par" id="319">319</b> <i>Bóg stworzył świat, by ukazać swoją
chwałę i udzielić jej. Chwałą, dla której Bóg stworzył
stworzenia, jest to, by uczestniczyły w Jego prawdzie, Jego
dobroci i Jego pięknie.</i></p>

<p align="justify"><b class="par" id="320">320</b> <i>Bóg, który stworzył wszechświat, podtrzymuje
go w istnieniu przez swoje Słowo, Syna, który "podtrzymuje
wszystko słowem swej potęgi" (Hbr 1, 3), i przez Ducha
Stwórcę, który daje życie.</i></p>

<p align="justify"><b class="par" id="321">321</b> <i>Opatrzność Boża oznacza zrządzenia, przez
które Bóg z miłością i mądrością prowadzi wszystkie
stworzenia do ich ostatecznego celu.</i></p>

<p align="justify"><b class="par" id="322">322</b> <i>Chrystus zachęca nas do dziecięcego
zawierzenia Opatrzności naszego Ojca niebieskiego
<a href="przypisy/przypisy-2-1.htm#379" target="_self"><sup><font color="red"><b>157</b></font></sup></a>
, a św. Piotr Apostoł przypomina: "Wszystkie troski wasze
przerzućcie na Niego, gdyż Jemu zależy na was" (1 P 5, 7)</i>
<a href="przypisy/przypisy-2-1.htm#380" target="_self"><sup><font color="red"><b>158</b></font></sup></a>
.</p>

<p align="justify"><b class="par" id="323">323</b> <i>Opatrzność Boża działa również przez
działanie stworzeń. Bóg pozwala ludziom współpracować w
sposób wolny z Jego zamysłami.</i></p>

<p align="justify"><b class="par" id="324">324</b> <i>Dopuszczenie przez Boga zła fizycznego i zła
moralnego jest tajemnicą. Bóg ją wyjaśnia przez swojego Syna,
Jezusa Chrystusa, który umarł i zmartwychwstał, by
zwyciężyć zło. Wiara daje nam pewność, że Bóg nie
dopuściłby zła, gdyby nie wyprowadzał z niego dobra drogami,
które poznamy w pełni dopiero w życiu wiecznym.</i></p>

<p align="center"><a name="o23kkkI-2-1"><br>
<b>Paragraf piąty</b></a></p>

<p align="center"><b>NIEBO I ZIEMIA</b></p>

<p align="justify"><b class="par" id="325">325 </b>Symbol Apostolski stwierdza, że Bóg jest
"Stwórcą nieba i ziemi", a Symbol
Nicejsko-Konstantynopolitański uzupełnia: "Wszystkich
rzeczy widzialnych i niewidzialnych".</p>

<p align="justify"><b class="par" id="326">326</b> Wyrażenie "niebo i ziemia" w Piśmie
świętym oznacza to wszystko, co istnieje - całe stworzenie.
Wskazuje również na więź, jaka wewnątrz stworzenia
równocześnie jednoczy i rozdziela niebo i ziemię:
"Ziemia" jest światem ludzi
<a href="przypisy/przypisy-2-1.htm#381" target="_self"><sup><font color="red"><b>159</b></font></sup></a>
, "niebo" lub "niebiosa" mogą oznaczać firmament
<a href="przypisy/przypisy-2-1.htm#382" target="_self"><sup><font color="red"><b>160</b></font></sup></a>
, ale także własne "miejsce" Boga: "Ojca naszego, który jest
w niebie" (Mt 5,16)
<a href="przypisy/przypisy-2-1.htm#383" target="_self"><sup><font color="red"><b>161</b></font></sup></a>
a więc także "niebo",
którym jest chwała eschatologiczna. Słowo "niebo"
wskazuje w końcu "miejsce" stworzeń duchowych -
aniołów - które otaczają Boga.</p>

<p align="justify"><b class="par" id="327">327</b> Wyznanie wiary Soboru Laterańskiego IV stwierdza,
że Bóg "równocześnie od początku czasu stworzył z
nicości jeden i drugi rodzaj stworzeń, stworzenia duchowe i
materialne, to znaczy aniołów i świat ziemski, a na końcu
człowieka, który złożony z duszy i ciała łączy w sobie
świat duchowy i materialny"
<a href="przypisy/przypisy-2-1.htm#384" target="_self"><sup><font color="red"><b>162</b></font></sup></a>
.</p>

<p align="justify"><a name="o24kkkI-2-1"><b>I. Aniołowie</b></a></p>

<p align="justify"><b class="nagl">Istnienie aniołów - prawda wiary</b></p>

<p align="justify"><b class="par" id="328">328</b> Istnienie istot duchowych, niecielesnych, które
Pismo święte nazywa zazwyczaj aniołami, jest prawdą wiary.
Świadectwo Pisma świętego jest tak oczywiste, jak
jednomyślność Tradycji.</p>

<p align="justify"><b class="nagl">Kim są aniołowie?</b></p>

<p align="justify"><b class="par" id="329">329</b> Święty Augustyn mówi na ich temat:
"&lt;&lt;Anioł&gt;&gt; oznacza funkcję, nie naturę.
Pytasz, jak nazywa się ta natura? - Duch. pytasz o funkcję? -
Anioł. Przez to, czym jest, jest duchem, a przez to, co
wypełnia, jest aniołem"
<a href="przypisy/przypisy-2-1.htm#385" target="_self"><sup><font color="red"><b>163</b></font></sup></a>
. W całym swoim bycie aniołowie są <i>sługami </i>i wysłannikami Boga. Ponieważ
zawsze kontemplują "oblicze Ojca... który jest w
niebie" (Mt 18, 10), są wykonawcami Jego rozkazów,
"by słuchać głosu Jego słowa" (Ps 103, 20).</p>

<p align="justify"><b class="par" id="330">330</b> Jako stworzenia czysto <i>duchowe</i> aniołowie
posiadają rozum i wolę: są stworzeniami osobowymi
<a href="przypisy/przypisy-2-1.htm#386" target="_self"><sup><font color="red"><b>164</b></font></sup></a>
i nieśmiertelnymi
<a href="przypisy/przypisy-2-1.htm#387" target="_self"><sup><font color="red"><b>165</b></font></sup></a>
. przewyższają doskonałością wszystkie
stworzenia widzialne. Świadczy o tym blask ich chwały
<a href="przypisy/przypisy-2-1.htm#388" target="_self"><sup><font color="red"><b>166</b></font></sup></a>
.</p>

<p align="justify"><b class="nagl">Chrystus "ze wszystkimi swoimi aniołami"</b></p>

<p align="justify"><b class="par" id="331">331</b> Chrystus stanowi centrum świata anielskiego.
Aniołowie należą do Niego: "Gdy Syn Człowieczy przyjdzie
w swej chwale i wszyscy aniołowie z Nim..." (Mt 25, 31).
Należą do Niego, ponieważ zostali stworzeni przez Niego i dla
Niego: "Bo w Nim zostało wszystko stworzone: i to, co w
niebiosach, i to, co na ziemi, byty widzialne i niewidzialne, czy
Trony, czy Panowania, czy Zwierzchności, czy Władze. Wszystko
przez Niego i dla Niego zostało stworzone" (Kol 1, 16). W
jeszcze większym stopniu należą do Niego, ponieważ uczynił
ich posłańcami swojego zamysłu zbawienia: "Czyż nie są
oni wszyscy duchami przeznaczonymi do usług, posyłanymi na
pomoc tym, którzy mają posiąść zbawienie?" (Hbr 1, 14).</p>

<p align="justify"><b class="par" id="332">332</b> Aniołowie są obecni od chwili stworzenia
<a href="przypisy/przypisy-2-1.htm#389" target="_self"><sup><font color="red"><b>167</b></font></sup></a>
i w ciągu całej historii zbawienia, zwiastując z daleka i z bliska
to zbawienie oraz służąc wypełnieniu zamysłu Bożego. Oto
niektóre przykłady: zamykają raj ziemski
<a href="przypisy/przypisy-2-1.htm#390" target="_self"><sup><font color="red"><b>168</b></font></sup></a>
, chronią Lota
<a href="przypisy/przypisy-2-1.htm#391" target="_self"><sup><font color="red"><b>169</b></font></sup></a>
, ratują Hagar i jej dziecko
<a href="przypisy/przypisy-2-1.htm#392" target="_self"><sup><font color="red"><b>170</b></font></sup></a>
, powstrzymują rękę Abrahama
<a href="przypisy/przypisy-2-1.htm#393" target="_self"><sup><font color="red"><b>171</b></font></sup></a>
, pośredniczą w przekazywaniu Prawa
<a href="przypisy/przypisy-2-1.htm#394" target="_self"><sup><font color="red"><b>172</b></font></sup></a>
, prowadzą lud Boży
<a href="przypisy/przypisy-2-1.htm#395" target="_self"><sup><font color="red"><b>173</b></font></sup></a>
, zwiastują narodziny
<a href="przypisy/przypisy-2-1.htm#396" target="_self"><sup><font color="red"><b>174</b></font></sup></a>
i powołania
<a href="przypisy/przypisy-2-1.htm#397" target="_self"><sup><font color="red"><b>175</b></font></sup></a>
, towarzyszą prorokom
<a href="przypisy/przypisy-2-1.htm#398" target="_self"><sup><font color="red"><b>176</b></font></sup></a>
. Wreszcie anioł Gabriel zwiastuje narodzenie Poprzednika oraz
narodzenie samego Jezusa
<a href="przypisy/przypisy-2-1.htm#399" target="_self"><sup><font color="red"><b>177</b></font></sup></a>
.</p>

<p align="justify"><b class="par" id="333">333</b> Życie Słowa Wcielonego, od Wcielenia do
Wniebowstąpienia, jest otoczone adoracją i służbą aniołów.
Gdy Bóg "wprowadza Pierworodnego na świat, mówi: Niech Mu
oddają pokłon wszyscy aniołowie Boży" (Hbr 1, 6). Ich
śpiew uwielbienia przy narodzeniu Chrystusa nie przestał
rozbrzmiewać w uwielbieniu Kościoła: "Chwała
Bogu..." (Łk 2,14). Aniołowie strzegą Jezusa w
dzieciństwie
<a href="przypisy/przypisy-2-1.htm#400" target="_self"><sup><font color="red"><b>178</b></font></sup></a>
, służą Mu na pustyni
<a href="przypisy/przypisy-2-1.htm#401" target="_self"><sup><font color="red"><b>179</b></font></sup></a>
, umacniają Go w
agonii
<a href="przypisy/przypisy-2-1.htm#402" target="_self"><sup><font color="red"><b>180</b></font></sup></a>
i mogliby ocalić Go z ręki nieprzyjaciół
<a href="przypisy/przypisy-2-1.htm#403" target="_self"><sup><font color="red"><b>181</b></font></sup></a>
, jak kiedyś Izraela
<a href="przypisy/przypisy-2-1.htm#404" target="_self"><sup><font color="red"><b>182</b></font></sup></a>
. Aniołowie także "ewangelizują",
głosząc Dobrą Nowinę Wcielenia
<a href="przypisy/przypisy-2-1.htm#405" target="_self"><sup><font color="red"><b>183</b></font></sup></a>
i Zmartwychwstania
<a href="przypisy/przypisy-2-1.htm#406" target="_self"><sup><font color="red"><b>184</b></font></sup></a>
Chrystusa. Będą obecni w czasie powrotu Chrystusa, który
zapowiadają
<a href="przypisy/przypisy-2-1.htm#407" target="_self"><sup><font color="red"><b>185</b></font></sup></a>
, służąc Mu podczas sądu
<a href="przypisy/przypisy-2-1.htm#408" target="_self"><sup><font color="red"><b>186</b></font></sup></a>
.</p>

<p align="justify"><b class="nagl">Aniołowie w życiu Kościoła</b></p>

<p align="justify"><b class="par" id="334">334</b> W taki sam sposób całe życie Kościoła korzysta
z tajemniczej i potężnej pomocy aniołów
<a href="przypisy/przypisy-2-1.htm#409" target="_self"><sup><font color="red"><b>187</b></font></sup></a>
.</p>

<p align="justify"><a name="p335kkkI-2-1"><b>335</b></a> W liturgii Kościół
łączy się z aniołami, by uwielbiać trzykroć świętego Boga
<a href="przypisy/przypisy-2-1.htm#410" target="_self"><sup><font color="red"><b>188</b></font></sup></a>
; przywołuje ich obecność<u> </u><font color="#008000"><u>w
liturgii pogrzebowej</u> </font>(<font color="#FF0000"><strike>w <i>Supplices
Te rogamus</i>... - "Pokornie Cię
prosimy..." z Kanonu rzymskiego,</strike> </font>w <font color="#008000"><u>pieśni</u></font> <i>In paradisum deducant te
angeli..</i>. - "Niech aniołowie zawiodą cię do
raju...", <font color="#FF0000"><strike>w liturgii
pogrzebowej</strike></font> lub w "Hymnie cherubinów"
w liturgii bizantyjskiej) oraz czci szczególnie pamięć
niektórych aniołów (św. Michała, św. Gabriela, św.
Rafała, Aniołów Stróżów).</p>

<p align="justify"><a name="p336kkkI-2-1"><b>336</b></a> Życie ludzkie od <font color="#FF0000"><strike>dzieciństwa</strike></font> <font color="#008000"><u>początku</u></font>
<a href="przypisy/przypisy-2-1.htm#411" target="_self"><sup><font color="red"><b>189</b></font></sup></a>
aż do <font color="#FF0000"><strike>zgonu</strike></font> <font color="#008000"><u>śmierci</u></font>
<a href="przypisy/przypisy-2-1.htm#412" target="_self"><sup><font color="red"><b>190</b></font></sup></a>
jest otoczone
opieką
<a href="przypisy/przypisy-2-1.htm#413" target="_self"><sup><font color="red"><b>191</b></font></sup></a>
i wstawiennictwem
<a href="przypisy/przypisy-2-1.htm#414" target="_self"><sup><font color="red"><b>192</b></font></sup></a>
aniołów. "Każdy wierny ma
u swego boku anioła jako opiekuna i stróża, by prowadził go
do życia"
<a href="przypisy/przypisy-2-1.htm#415" target="_self"><sup><font color="red"><b>193</b></font></sup></a>
. Już na ziemi życie chrześcijańskie
uczestniczy - przez wiarę - w błogosławionej wspólnocie
aniołów i ludzi, zjednoczonych w Bogu.</p>

<p align="justify"><a name="o25kkkI-2-1"><b>II. Świat widzialny</b></a></p>

<p align="justify"><b class="par" id="337">337</b> Bóg sam stworzył świat widzialny w całym jego
bogactwie, jego różnorodności i porządku. Pismo święte
przedstawia symbolicznie dzieło Stwórcy jako ciąg sześciu dni
Boskiej "pracy", która kończy się
"odpoczynkiem" siódmego dnia (Rdz 1, 1-2, 4). Na temat
stworzenia Pismo święte naucza prawd objawionych przez Boga dla
naszego zbawienia
<a href="przypisy/przypisy-2-1.htm#416" target="_self"><sup><font color="red"><b>194</b></font></sup></a>
; pozwalają one "poznawać
najgłębszą naturę całego stworzenia, jego wartość i
przeznaczenie do chwały Bożej"
<a href="przypisy/przypisy-2-1.htm#417" target="_self"><sup><font color="red"><b>195</b></font></sup></a>
.</p>

<p align="justify"><b class="par" id="338">338</b> <i>Nie istnieje nic, co nie zawdzięczałoby swego
istnienia Bogu Stwórcy</i>. Świat zaczął się wtedy, gdy
został wydobyty z nicości słowem Boga; wszystkie istniejące
byty, cała natura, cała historia ludzka zakorzeniają się w
tym pierwotnym wydarzeniu; ono jest początkiem, który tworzy
świat i zapoczątkowuje czas
<a href="przypisy/przypisy-2-1.htm#418" target="_self"><sup><font color="red"><b>196</b></font></sup></a>
.</p>

<p align="justify"><b class="par" id="339">339</b> <i>Każde stworzenie posiada swoją własną
dobroć i doskonałość. </i>O każdym z dzieł "sześciu
dni" jest powiedziane: "A widział Bóg, że było
dobre". "Wszystkie rzeczy bowiem z samego faktu, że
są stworzone, mają własną trwałość, prawdziwość, dobroć
i równocześnie własne prawa i porządek"
<a href="przypisy/przypisy-2-1.htm#419" target="_self"><sup><font color="red"><b>197</b></font></sup></a>
. Różne stworzenia, chciane w ich własnym bycie, odzwierciedlają,
każde na swój sposób, jakiś promień nieskończonej
mądrości i dobroci Boga. Z tego powodu człowiek powinien
szanować dobroć każdego stworzenia, by unikać
nieuporządkowanego wykorzystania rzeczy, które lekceważy
Stwórcę oraz powoduje zgubne konsekwencje dla ludzi i ich
środowiska.</p>

<p align="justify"><b class="par" id="340">340</b> <i>Współzależność stworzeń</i> jest chciana
przez Boga. Słońce i księżyc, cedr i mały kwiatek, orzeł i
wróbel: niezmierna rozmaitość i różnorodność stworzeń
oznacza, że żadne z nich nie wystarcza sobie samemu. Istnieją
one tylko we wzajemnej zależności od siebie, by uzupełniać
się, służąc jedne drugim.</p>

<p align="justify"><b class="par" id="341">341</b> <i>Piękno wszechświata</i>: Porządek i harmonia
świata stworzonego wynikają z różnorodności bytów oraz
związków, jakie istnieją między nimi. Człowiek odkrywa je
stopniowo jako prawa natury. Budzą one podziw uczonych. Piękno
stworzenia jest odbiciem nieskończonego piękna Stwórcy.
Powinno ono budzić szacunek i zachęcać do poddania Bogu rozumu
i woli człowieka.</p>

<p align="justify"><b class="par" id="342">342</b> <i>Hierarchia stworzeń</i> jest wyrażona przez
porządek "sześciu dni", który przechodzi od tego, co
mniej doskonałe, do tego, co bardziej doskonałe. Bóg kocha
wszystkie swoje stworzenia
<a href="przypisy/przypisy-2-1.htm#420" target="_self"><sup><font color="red"><b>198</b></font></sup></a>
, troszczy się o wszystkie, nawet o
wróble. Niemniej Jezus mówi: "Jesteście ważniejsi niż
wiele wróbli" (Łk 12, 7), a także: "O ileż
ważniajszy jest człowiek niż owca!" (Mt 12,12).</p>

<p align="justify"><b class="par" id="343">343</b> <i>Człowiek jest szczytem</i> dzieła stworzenia.
Opis natchniony wyraża tę prawdę, wyraźnie oddzielając
stworzenie człowieka od stworzenia innych stworzeń
<a href="przypisy/przypisy-2-1.htm#421" target="_self"><sup><font color="red"><b>199</b></font></sup></a>
.</p>

<p align="justify"><b class="par" id="344">344</b> Istnieje<i> solidarność między wszystkimi
stworzeniami</i>, wynikająca z faktu, że wszystkie one mają
tego samego Stwórcę i wszystkie są skierowane ku Jego chwale: </p>

<p align="justify"><font >Pochwalony bądź, Panie,</font><br>
<font >Z wszystkimi Twoimi stworzeniami,</font><br>
<font >A przede wszystkim z naszym bratem słońcem, </font><br>
<font >Które dzień daje, a Ty przez nie świecisz, </font><br>
<font >Ono jest piękne i promieniste,</font><br>
<font >A przez swój blask</font><br>
<font >Jest Twoim wyobrażeniem, o Najwyższy...</font></p>

<p align="justify"><font >Panie, bądź pochwalony </font><br>
<font >Przez naszą siostrę wodę, </font><br>
<font >Która jest wielce pożyteczna </font><br>
<font >I pokorna, i cenna, i czysta...</font><br>
<font >Panie, bądź pochwalony</font><br>
<font >Przez naszą siostrę - matkę ziemię,</font><br>
<font >Która nas żywi i chowa,</font><br>
<font >I rodzi różne owoce, barwne kwiaty i zioła... </font></p>

<p align="justify"><font >Czyńcie chwałę i błogosławieństwo Panu </font><br>
<font >I składajcie Mu dzięki,</font><br>
<font >I służcie Mu</font><br>
<font >Z wielką pokorą</font>
<a href="przypisy/przypisy-2-1.htm#422" target="_self"><sup><font color="red"><b>200</b></font></sup></a>
.</p>

<p align="justify"><b class="par" id="345">345 </b><i>Szabat</i> - koniec dzieła "<i>sześciu
dni</i>". Tekst święty mówi, że "Bóg ukończył w
dniu szóstym swe dzieło, nad którym pracował", "w
ten sposób zostały ukończone niebo i ziemia", i że Bóg
"odpoczął dnia siódmego", "pobłogosławił ów
siódmy dzień i uczynił go świętym" (Rdz 2, 1-3). Słowa
te są bogate w zbawczą naukę:</p>

<p align="justify"><b class="par" id="346">346</b> <font >Bóg nadał stworzeniu podstawę i
prawa, które pozostają trwałe</font>
<a href="przypisy/przypisy-2-1.htm#423" target="_self"><sup><font color="red"><b>201</b></font></sup></a>
, <font >na których wierzący
będzie mógł oprzeć się z ufnością i które będą dla
niego znakiem i rękojmią niezachwianej wierności Przymierza Bożego</font>
<a href="przypisy/przypisy-2-1.htm#424" target="_self"><sup><font color="red"><b>202</b></font></sup></a>
. <font >Człowiek ze swej strony powinien pozostać wierny
tej podstawie i szanować prawa, które Stwórca wpisał w swoje
dzieło.</font></p>

<p align="justify"><b class="par" id="347">347</b> <font >Stworzenie zostało powołane do
istnienia ze względu na Szabat, a więc kult i adorację Boga.
Kult jest wpisany w porządek stworzenia</font>
<a href="przypisy/przypisy-2-1.htm#425" target="_self"><sup><font color="red"><b>203</b></font></sup></a>
. <font >Operi Dei nihil
praeponatur - "Nic nie może być stawiane ponad służbę
Bożą" - mówi Reguła św. Benedykta, wskazując w ten
sposób na poprawny porządek ludzkich zajęć.</font></p>

<p align="justify"><b class="par" id="348">348</b><font > Szabat znajduje się w centrum prawa
Izraela. Zachowywanie przykazań jest odpowiedzią na mądrość
i wolę Boga wyrażoną w dziele stworzenia.</font></p>

<p align="justify"><b class="par" id="349">349</b> Ósmy dzień. Dla nas jednak zajaśniał nowy
dzień: dzień Zmartwychwstania Chrystusa. Siódmy dzień kończy
pierwsze stworzenie. Ósmy dzień zaczyna nowe stworzenie. W ten
sposób dzieło stworzenia dochodzi do punktu kulminacyjnego w
jeszcze większym dziele Odkupienia. Pierwsze stworzenie
odnajduje swój sens i swój szczyt w nowym stworzeniu w
Chrystusie, którego blask przekracza pierwsze stworzenie
<a href="przypisy/przypisy-2-1.htm#426" target="_self"><sup><font color="red"><b>204</b></font></sup></a>
.</p>

<p align="justify"><a name="o26kkkI-2-1"><b><i>W skrócie</i></b></a></p>

<p align="justify"><b class="par" id="350">350</b> <i>Aniołowie są stworzeniami duchowymi, które
nieustannie wielbią Boga i służą Jego zbawczym zamysłom
wobec innych stworzeń: "Ad omnia bona nostra cooperantur
angeli" - "Aniołowie współdziałają we wszystkim,
co dla nas dobre"</i>
<a href="przypisy/przypisy-2-1.htm#427" target="_self"><sup><font color="red"><b>205</b></font></sup></a>
.</p>

<p align="justify"><b class="par" id="351">351</b> <i>Aniołowie otaczają Chrystusa, swego Pana.
Służą Mu w szczególny sposób w wypełnianiu Jego zbawczej
misji wobec ludzi.</i></p>

<p align="justify"><b class="par" id="352">352</b> <i>Kościół czci aniołów, którzy pomagają mu
w jego ziemskiej pielgrzymce i opiekują się wszystkimi ludźmi.</i></p>

<p align="justify"><b class="par" id="353">353</b> <i>Bóg chciał, aby stworzenia były
zróżnicowane, dobre, współzależne i uporządkowane.
Przeznaczył wszystkie stworzenia materialne dla dobra rodzaju
ludzkiego. Człowiek, a przez niego cale stworzenie, jest
przeznaczony dla chwały Bożej.</i></p>

<p align="justify"><b class="par" id="354">354</b> <i>Poszanowanie praw wpisanych w stworzenie i
związków wynikających z natury rzeczy jest zasadą mądrości
i podstawą moralności.</i></p>

<p align="center"><a name="o27kkkI-2-1"><b>Paragraf szósty</b></a></p>

<p align="center"><b>CZŁOWIEK</b></p>

<p align="justify"><b class="par" id="355">355</b> "Stworzył Bóg człowieka na swój obraz, na
obraz Boży go stworzył" (Rdz 1, 27). Człowiek zajmuje
wyjątkowe miejsce w stworzeniu: został on stworzony "na
obraz Boży" (I); w swojej własnej naturze jednoczy świat
duchowy i świat materialny (II); jest stworzony jako
"mężczyzna i kobieta" (III); Bóg obdarzył go swoją
przyjaźnią (IV).</p>

<p align="justify"><a name="o28kkkI-2-1"><b>I. "Na obraz Boży"</b></a></p>

<p align="justify"><b class="par" id="356">356</b> Pośród wszystkich stworzeń widzialnych
jedynie człowiek jest "zdolny do poznania i miłowania
swego Stwórcy"
<a href="przypisy/przypisy-2-1.htm#428" target="_self"><sup><font color="red"><b>206</b></font></sup></a>
; jest on "jedynym na ziemi
stworzeniem, którego Bóg chciał dla niego samego"
<a href="przypisy/przypisy-2-1.htm#429" target="_self"><sup><font color="red"><b>207</b></font></sup></a>
. Tylko człowiek jest wezwany do uczestniczenia w życiu Bożym
przez poznanie i miłość. Został stworzony w tym celu i to
stanowi podstawową rację jego godności:</p>

<p align="justify"><font >Czemu to, proszę, obdarzyłeś człowieka tak
wielką godnością? Niewątpliwie, stało się tak jedynie dla
niepojętej miłości, dzięki której dostrzegłeś Twe
stworzenie w sobie samym i w nim się rozmiłowałeś... Bo z
miłości stworzyłeś go i dałeś mu 295 istnienie, by radował
się Twoim najwyższym i wiecznym dobrem</font>
<a href="przypisy/przypisy-2-1.htm#430" target="_self"><sup><font color="red"><b>208</b></font></sup></a>
.</p>

<p align="justify"><b class="par" id="357">357</b> Człowiek, ponieważ został stworzony na obraz
Boży, posiada godność <i>osoby</i>: nie jest tylko czymś, ale
kimś. Jest zdolny poznawać siebie, panować nad sobą, w
sposób dobrowolny dawać siebie oraz tworzyć wspólnotę z
innymi osobami; przez łaskę jest powołany do przymierza ze
swoim Stwórcą, do dania Mu odpowiedzi wiary i miłości, jakiej
nikt inny nie może za niego dać.</p>

<p align="justify"><b class="par" id="358">358</b> Bóg wszystko stworzył dla człowieka
<a href="przypisy/przypisy-2-1.htm#431" target="_self"><sup><font color="red"><b>209</b></font></sup></a>
, ale on został stworzony, aby służyć Bogu i kochać Go oraz by
ofiarować Mu całe stworzenie: </p>

<p align="justify"><font >Jakaż to istota otoczona tak wielkim
poważaniem otrzyma istnienie? Jest nią człowiek, wielka i
wspaniała postać żyjąca, cenniejsza w oczach Bożych niż
całe stworzenie. Jest nią człowiek; dla niego istnieje niebo i
ziemia, morze i całe stworzenie. Do jego zbawienia Bóg
przywiązuje taką wagę, że dla niego nie oszczędził nawet
swego jedynego Syna. Bóg nie przestał bowiem czynić
wszystkiego, by doprowadzić człowieka do siebie i posadzić go
po swojej prawicy</font>
<a href="przypisy/przypisy-2-1.htm#432" target="_self"><sup><font color="red"><b>210</b></font></sup></a>
.</p>

<p align="justify"><b class="par" id="359">359 </b>"Tajemnica człowieka wyjaśnia się naprawdę
dopiero w tajemnicy Słowa Wcielonego"
<a href="przypisy/przypisy-2-1.htm#433" target="_self"><sup><font color="red"><b>211</b></font></sup></a>
:</p>

<p align="justify"><font >Święty Paweł poucza nas, że dwóch ludzi
dało początek rodzajowi ludzkiemu: Adam i Chrystus... Stał
się - mówi - pierwszy człowiek, Adam, duszą żyjącą, a
ostatni Adam - duchem ożywiającym. Pierwszy został stworzony
przez ostatniego; od Niego też otrzymał duszę dającą
życie... Drugi Adam umieścił swój obraz w pierwszym, gdy go
stwarzał. Dlatego przyjął jego ciało i imię, aby nie
zginęło to, co uczynił na swe podobieństwo. Jest zatem
pierwszy Adam i ostatni Adam. Tamten pierwszy ma początek, Ten
ostatni nie ma końca, a jest w rzeczywistości pierwszy, jak to
sam stwierdza: "Ja jestem Pierwszy i Ostatni"</font>
<a href="przypisy/przypisy-2-1.htm#434" target="_self"><sup><font color="red"><b>212</b></font></sup></a>
.</p>

<p align="justify"><b class="par" id="360">360 </b>Dzięki wspólnemu początkowi <i>rodzaj ludzki
stanowi jedność</i>. Bóg bowiem "z jednego człowieka
wywiódł cały rodzaj ludzki" (Dz 17, 26)
<a href="przypisy/przypisy-2-1.htm#435" target="_self"><sup><font color="red"><b>213</b></font></sup></a>
. </p>

<p align="justify"><font >Wspaniała wizja, która pozwala nam
kontemplować rodzaj ludzki w jedności jego początku w Bogu...
w jedności jego natury, u wszystkich złożonej tak samo z
materialnego ciała i duchowej duszy; w jedności jego
bezpośredniego celu i jego misji w świecie; w jedności miejsca
jego zamieszkania - ziemi oraz dóbr, z których wszyscy ludzie
na podstawie prawa naturalnego mogą korzystać, by podtrzymywać
i rozwijać swoje życie; w jedności celu nadprzyrodzonego,
którym jest sam Bóg, do którego wszyscy mają dążyć; w
jedności środków potrzebnych do osiągnięcia tego celu... w
jedności odkupienia, którego dla wszystkich dokonał
Chrystus</font>
<a href="przypisy/przypisy-2-1.htm#436" target="_self"><sup><font color="red"><b>214</b></font></sup></a>
.</p>

<p align="justify"><b class="par" id="361">361</b> "Prawo ludzkiej solidarności i miłości"
<a href="przypisy/przypisy-2-1.htm#437" target="_self"><sup><font color="red"><b>215</b></font></sup></a>
, nie wykluczając bogatej różnorodności
osób, kultur i ludów, zapewnia nas, że wszyscy ludzie są
rzeczywiście braćmi.</p>

<p align="justify"><a name="o29kkkI-2-1"><b>II. <i>Corpore et anima unus</i>
- "jeden ciałem i duszą"</b></a></p>

<p align="justify"><b class="par" id="362">362</b> Osoba ludzka, stworzona na obraz Boży, jest
równocześnie istotą cielesną i duchową. Opis biblijny
wyraża tę rzeczywistość językiem symbolicznym, gdy
stwierdza, że "Bóg ulepił człowieka z prochu ziemi i
tchnął w jego nozdrza tchnienie życia, wskutek czego stał
się człowiek istotą żywą" (Rdz 2, 7). Cały człowiek
jest więc <i>chciany </i>przez Boga.</p>

<p align="justify"><b class="par" id="363">363</b> Pojęcie <i>dusza</i> często oznacza w
Piśmie świętym życie ludzkie
<a href="przypisy/przypisy-2-1.htm#438" target="_self"><sup><font color="red"><b>216</b></font></sup></a>
lub całą osobę ludzką
<a href="przypisy/przypisy-2-1.htm#439" target="_self"><sup><font color="red"><b>217</b></font></sup></a>
. Oznacza także to wszystko, co w człowieku jest najbardziej
wewnętrzne
<a href="przypisy/przypisy-2-1.htm#440" target="_self"><sup><font color="red"><b>218</b></font></sup></a>
i najwartościowsze
<a href="przypisy/przypisy-2-1.htm#441" target="_self"><sup><font color="red"><b>219</b></font></sup></a>
; to, co sprawia, że
człowiek jest w sposób najbardziej szczególny obrazem Boga:
"dusza" oznacza <i>zasadę duchową</i> w człowieku.</p>

<p align="justify"><b class="par" id="364">364</b> <i>Ciało</i> człowieka uczestniczy w
godności "obrazu Bożego"; jest ono ciałem ludzkim
właśnie dlatego, że jest ożywiane przez duszę duchową, i
cała osoba ludzka jest przeznaczona, by stać się w Ciele
Chrystusa świątynią Ducha
<a href="przypisy/przypisy-2-1.htm#442" target="_self"><sup><font color="red"><b>220</b></font></sup></a>
:</p>

<p align="justify"><font >Człowiek, stanowiący jedność ciała i
duszy, skupia w sobie dzięki swej cielesnej naturze elementy
świata materialnego, tak że przez niego dosięgają one swego
szczytu i wznoszą głos w dobrowolnym chwaleniu Stwórcy. Nie
wolno więc człowiekowi gardzić życiem ciała, lecz
przeciwnie, powinien on uważać ciało swoje, jako przez Boga
stworzone i mające być wskrzeszone w dniu ostatecznym, za dobre
i godne szacunku</font>
<a href="przypisy/przypisy-2-1.htm#443" target="_self"><sup><font color="red"><b>221</b></font></sup></a>
.</p>

<p align="justify"><b class="par" id="365">365</b> Jedność ciała i duszy jest tak głęboka, że
można uważać duszę za "formę" ciała
<a href="przypisy/przypisy-2-1.htm#444" target="_self"><sup><font color="red"><b>222</b></font></sup></a>
; oznacza to, że dzięki duszy duchowej ciało utworzone z materii jest
ciałem żywym i ludzkim; duch i materia w człowieku nie są
dwiema połączonymi naturami, ale ich zjednoczenie tworzy jedną
naturę.</p>

<p align="justify"><b class="par" id="366">366</b> Kościół naucza, że każda dusza duchowa jest
bezpośrednio stworzona przez Boga
<a href="przypisy/przypisy-2-1.htm#445" target="_self"><sup><font color="red"><b>223</b></font></sup></a>
nie jest ona "produktem" rodziców - i jest nieśmiertelna
<a href="przypisy/przypisy-2-1.htm#446" target="_self"><sup><font color="red"><b>224</b></font></sup></a>
nie ginie więc po jej oddzieleniu się od ciała w chwili śmierci i
połączy się na nowo z ciałem w chwili ostatecznego
zmartwychwstania.</p>

<p align="justify"><b class="par" id="367">367</b> Niekiedy odróżnia się duszę od ducha. W ten
sposób św. Paweł modli się, aby "nienaruszony duch wasz,
dusza i ciało... zachowały się na przyjście Pana"
(1 Tes 5, 23). Kościół naucza, że rozróżnienie to nie wprowadza
jakiegoś dualizmu w duszy
<a href="przypisy/przypisy-2-1.htm#447" target="_self"><sup><font color="red"><b>225</b></font></sup></a>
. "Duch" oznacza, że
człowiek, począwszy od chwili swego stworzenia, jest skierowany
ku swojemu celowi nadprzyrodzonemu
<a href="przypisy/przypisy-2-1.htm#448" target="_self"><sup><font color="red"><b>226</b></font></sup></a>
, a jego dusza jest uzdolniona do tego, by była w darmowy sposób podniesiona do
komunii z Bogiem
<a href="przypisy/przypisy-2-1.htm#449" target="_self"><sup><font color="red"><b>227</b></font></sup></a>
.</p>

<p align="justify"><b class="par" id="368">368</b> Tradycja duchowa Kościoła mówi także o sercu, w
biblijnym sensie "głębi jestestwa" (Jr 31, 33), gdzie
osoba opowiada się za Bogiem lub przeciw Niemu
<a href="przypisy/przypisy-2-1.htm#450" target="_self"><sup><font color="red"><b>228</b></font></sup></a>
. </p>

<p align="justify"><a name="o30kkkI-2-1"><b>III. "Mężczyzną i niewiastą
stworzył ich" </b></a></p>

<p align="justify"><b class="nagl">Równość i odmienność chciane przez Boga</b></p>

<p align="justify"><b class="par" id="369">369</b> Mężczyzna i kobieta są <i>stworzeni</i>, to
znaczy <i>chciani przez Boga</i>, z jednej strony w doskonałej
równości jako osoby ludzkie, a z drugiej strony, w ich byciu
mężczyzną i kobietą. "Bycie mężczyzną",
"bycie kobietą" jest rzeczywistością dobrą i
chcianą przez Boga: mężczyzna i kobieta mają nieutracalną
godność, która pochodzi wprost od Boga, ich Stwórcy
<a href="przypisy/przypisy-2-1.htm#451" target="_self"><sup><font color="red"><b>229</b></font></sup></a>
. Mężczyzna i kobieta mają taką samą godność, zostali
stworzeni "na obraz Boga". W swoim "byciu
mężczyzną" i "byciu kobietą" odzwierciedlają
oni mądrość i dobroć Stwórcy.</p>

<p align="justify"><b class="par" id="370">370</b><font > Bóg w żadnym wypadku nie jest
obrazem człowieka. Nie jest ani mężczyzną, ani kobietą. Bóg
jest czystym duchem, w którym nie ma miejsca na różnicę
płci. "Doskonałość" mężczyzny i kobiety
odzwierciedla coś z nieskończonej doskonałości Boga:
doskonałości matki</font>
<a href="przypisy/przypisy-2-1.htm#452" target="_self"><sup><font color="red"><b>230</b></font></sup></a>
<font >oraz doskonałości ojca i małżonka</font>
<a href="przypisy/przypisy-2-1.htm#453" target="_self"><sup><font color="red"><b>231</b></font></sup></a>
.</p>

<p align="justify"><b class="nagl">"Jedno dla drugiego" - "jedność we
dwoje"</b></p>

<p align="justify"><b class="par" id="371">371</b> Mężczyzna i kobieta, stworzeni <i>razem</i>, są
chciani przez Boga jako jedno <i>dla</i> drugiego. Słowo Boże
pozwala nam zrozumieć tę prawdę w różnych fragmentach tekstu
świętego. "Nie jest dobrze, żeby mężczyzna był sam;
uczynię mu zatem odpowiednią dla niego pomoc" (Rdz 2, 18).
Żadne ze zwierząt nie może być tym "partnerem"
mężczyzny
<a href="przypisy/przypisy-2-1.htm#454" target="_self"><sup><font color="red"><b>232</b></font></sup></a>
. Kobieta, którą Bóg "kształtuje" z
żebra wyjętego z ciała mężczyzny i którą przyprowadza do
mężczyzny, wywołuje u niego okrzyk podziwu, miłości i
jedności: "Ta dopiero jest kością z moich kości i
ciałem z mego ciała!" (Rdz 2, 23). Mężczyzna odkrywa
kobietę jako inne "ja" tego samego człowieczeństwa.</p>

<p align="justify"><b class="par" id="372">372</b> Mężczyzna i kobieta są stworzeni "jedno dla
drugiego": Bóg nie stworzył ich "jako części"
i "niekompletnych". Bóg stworzył ich do wspólnoty
osób, w której jedno może być "pomocą" dla
drugiego, ponieważ są równocześnie równi jako osoby
("kość z moich kości...") i uzupełniają się jako
mężczyzna i kobieta. Bóg łączy ich w małżeństwie w taki
sposób, że stając się "jednym ciałem" (Rdz 2, 24),
mogą przekazywać życie ludzkie: "Bądźcie płodni i
rozmnażajcie się, abyście zaludnili ziemię" (Rdz 1, 28).
Przekazując swojemu potomstwu życie ludzkie, mężczyzna i
kobieta jako małżonkowie i rodzice współdziałają w
wyjątkowy sposób z dziełem Stwórcy
<a href="przypisy/przypisy-2-1.htm#455" target="_self"><sup><font color="red"><b>233</b></font></sup></a>
.</p>

<p align="justify"><b class="par" id="373">373</b> W zamyśle Bożym mężczyzna i kobieta są
powołani do czynienia sobie ziemi "poddaną" (Rdz 1, 28)
jako "zarządcy" Boży. To władanie nie może być
samowolnym i niszczącym panowaniem. Mężczyzna i kobieta,
stworzeni na obraz Stwórcy, który miłuje "wszystkie
stworzenia" (Mdr 11, 24), są powołani, by uczestniczyć w
Opatrzności Bożej w stosunku do innych stworzeń. Z tego wynika
ich odpowiedzialność za świat powierzony im przez Boga.</p>

<p align="justify"><a name="o31kkkI-2-1"><b>IV. Człowiek w raju</b></a></p>

<p align="justify"><b class="par" id="374">374</b> Pierwszy człowiek nie tylko został stworzony jako
dobry, lecz także ukonstytuowany w przyjaźni ze swoim Stwórcą
oraz w harmonii z sobą samym i otaczającym go stworzeniem. Stan
ten przewyższy jedynie chwała nowego stworzenia w Chrystusie.</p>

<p align="justify"><b class="par" id="375">375</b> Kościół, interpretując w autentyczny sposób
symbolizm języka biblijnego w świetle Nowego Testamentu i
Tradycji, naucza, że nasi pierwsi rodzice Adam i Ewa zostali
ukonstytuowani w stanie "świętości i sprawiedliwości
pierwotnej"
<a href="przypisy/przypisy-2-1.htm#456" target="_self"><sup><font color="red"><b>234</b></font></sup></a>
. Tą łaską świętości pierwotnej było
"uczestnictwo w życiu Bożym"
<a href="przypisy/przypisy-2-1.htm#457" target="_self"><sup><font color="red"><b>235</b></font></sup></a>
.</p>

<p align="justify"><b class="par" id="376">376</b> Promieniowanie tej łaski umacniało wszystkie
wymiary życia człowieka. Dopóki człowiek pozostawał w
zażyłości z Bogiem, nie miał ani umierać
<a href="przypisy/przypisy-2-1.htm#458" target="_self"><sup><font color="red"><b>236</b></font></sup></a>
, ani cierpieć
<a href="przypisy/przypisy-2-1.htm#459" target="_self"><sup><font color="red"><b>237</b></font></sup></a>
. Wewnętrzna harmonia osoby ludzkiej, harmonia
między mężczyzną i kobietą
<a href="przypisy/przypisy-2-1.htm#460" target="_self"><sup><font color="red"><b>238</b></font></sup></a>
, a wreszcie harmonia między
pierwszą parą i całym stworzeniem konstytuowała stan nazywany
"pierwotną sprawiedliwością".</p>

<p align="justify"><b class="par" id="377">377</b> "Władanie" światem, które Bóg od
początku powierzył człowiekowi urzeczywistniało się przede
wszystkim w samym człowieku jako<i> panowanie nad sobą.</i>
Człowiek był nieskazitelny i uporządkowany w swoim bycie,
ponieważ był wolny od potrójnej pożądliwości
<a href="przypisy/przypisy-2-1.htm#461" target="_self"><sup><font color="red"><b>239</b></font></sup></a>
, która poddaje go przyjemnościom zmysłowym, pożądaniu dóbr
ziemskich i afirmacji siebie wbrew nakazom rozumu.</p>

<p align="justify"><b class="par" id="378">378</b> Znakiem "zażyłości" człowieka z
Bogiem jest to, że Bóg umieszcza go w ogrodzie
<a href="przypisy/przypisy-2-1.htm#462" target="_self"><sup><font color="red"><b>240</b></font></sup></a>
. Człowiek żyje w nim, aby "uprawiał go i doglądał"
(Rdz 2,15); praca nie jest ciężarem
<a href="przypisy/przypisy-2-1.htm#463" target="_self"><sup><font color="red"><b>241</b></font></sup></a>
, ale współpracą mężczyzny i kobiety z Bogiem w doskonaleniu stworzenia
widzialnego.</p>

<p align="justify"><b class="par" id="379">379</b> Harmonia pierwotnej sprawiedliwości, przewidziana
dla człowieka w zamyśle Bożym, zostanie utracona przez grzech
naszych pierwszych rodziców.</p>

<p align="justify"><a name="o32kkkI-2-1"><b><i>W skrócie</i></b></a></p>

<p align="justify"><b class="par" id="380">380<i> </i></b><i>"Boże, Ty stworzyłeś
człowieka na swoje podobieństwo i powierzyłeś mu cały
świat, aby służąc Tobie samemu jako Stwórcy, rządził
wszelkim stworzeniem"</i>
<a href="przypisy/przypisy-2-1.htm#464" target="_self"><sup><font color="red"><b>242</b></font></sup></a>
.</p>

<p align="justify"><b class="par" id="381">381</b> <i>Człowiek jest przeznaczony do odtwarzania
obrazu Syna Bożego, który stał się człowiekiem - obrazem
"Boga niewidzialnego" (Kol 1, 15) - aby Chrystus był
pierworodnym między wielu braćmi i siostrami</i>
<a href="przypisy/przypisy-2-1.htm#465" target="_self"><sup><font color="red"><b>243</b></font></sup></a>
.</p>

<p align="justify"><b class="par" id="382">382</b> <i>Człowiek jest jeden ciałem i duszą</i>
<a href="przypisy/przypisy-2-1.htm#466" target="_self"><sup><font color="red"><b>244</b></font></sup></a>
. <i>Nauka wiary przyjmuje, że dusza duchowa i nieśmiertelna jest
stworzona bezpośrednio przez Boga.</i></p>

<p align="justify"><b class="par" id="383">383</b><i> "Bóg nie stworzył człowieka samotnym, gdyż od 
początku stworzył
mężczyznę i niewiastę. (Rdz 1, 27),
a zespolenie ich stanowi pierwszą formę wspólnoty osób"</i>
<a href="przypisy/przypisy-2-1.htm#467" target="_self"><sup><font color="red"><b>245</b></font></sup></a>
.</p>

<p align="justify"><b class="par" id="384">384</b><i> Objawienie pozwala nam poznać stan pierwotnej
świętości i sprawiedliwości mężczyzny i kobiety przed
grzechem: z ich przyjaźni z Bogiem wypływało szczęście ich
życia w raju.</i></p>

<p align="center"><a name="o33kkkI-2-1"><b>Paragraf siódmy</b></a></p>

<p align="center"><b>UPADEK</b></p>

<p align="justify"><b class="par" id="385">385</b> Bóg jest nieskończenie dobry i wszystkie Jego
dzieła są dobre. Nikogo jednak nie omija doświadczenie
cierpienia i zła obecnego w naturze, które jawią się jako
związane z ograniczeniami właściwymi dla stworzeń, a przede
wszystkim zagadnienie zła moralnego. Skąd pochodzi zło?
"Zmagałem się z zagadnieniem pochodzenia zła. I nie
znajdowałem rozwiązania" - mówi św. Augustyn
<a href="przypisy/przypisy-2-1.htm#468" target="_self"><sup><font color="red"><b>246</b></font></sup></a>
; jego bolesne poszukiwanie zakończy się dopiero wraz z nawróceniem
do Boga żywego. "Tajemnica bezbożności" (2 Tes 2, 7)
wyjaśnia się bowiem tylko w "tajemnicy pobożności"
(1 Tm 3, 16). Objawienie miłości Bożej w Chrystusie pokazało
równocześnie zasięg zła i nadzwyczajną obfitość łaski
<a href="przypisy/przypisy-2-1.htm#469" target="_self"><sup><font color="red"><b>247</b></font></sup></a>
. Musimy więc rozważać zagadnienie początku zła, kierując
spojrzenie naszej wiary na Tego, który sam jest jego
Zwycięzcą
<a href="przypisy/przypisy-2-1.htm#470" target="_self"><sup><font color="red"><b>248</b></font></sup></a>
. </p>

<p align="justify"><a name="o34kkkI-2-1"><b>I. "Gdzie wzmógł się grzech,
tam jeszcze obficiej rozlała się łaska"</b></a></p>

<p align="justify"><b class="nagl">Rzeczywistość grzechu</b></p>

<p align="justify"><b class="par" id="386">386</b> Grzech jest obecny w historii człowieka; na
próżno ktoś chciałby go nie zauważać lub nadawać inne
nazwy tej mrocznej rzeczywistości. Usiłując zrozumieć grzech,
trzeba najpierw uznać <i>głęboką więź człowieka z Bogiem</i>,
ponieważ poza tą relacją zło grzechu nie ujawnia się w
swojej prawdziwej istocie jako odrzucenie Boga i przeciwstawienie
się Mu, ciążąc w dalszym ciągu na życiu człowieka i na
historii.</p>

<p align="justify"><b class="par" id="387">387</b> Rzeczywistość grzechu, a zwłaszcza grzechu
pierworodnego, wyjaśnia się dopiero w świetle Objawienia
Bożego. Bez tego poznania Boga, jakie ono nam daje, nie można
jasno uznać grzechu; pojawia się pokusa, by wyjaśniać go
jedynie jako wadę w rozwoju, słabość psychiczną, błąd,
konieczną konsekwencję nieodpowiedniej struktury społecznej
itd. Tylko poznanie zamysłu Bożego wobec człowieka pozwala
zrozumieć, że grzech jest nadużyciem wolności, której Bóg
udzielił osobom stworzonym, by mogły Go miłować oraz
miłować się wzajemnie</p>

<p align="justify"><b class="nagl">Grzech pierworodny - istotna prawda wiary</b></p>

<p align="justify"><b class="par" id="388">388</b> Wraz z rozwojem Objawienia wyjaśnia się także
rzeczywistość grzechu. Chociaż lud Boży Starego Testamentu
poznał w pewien sposób bolesną sytuację człowieka w świetle
historii upadku opowiedzianej w Księdze Rodzaju, nie mógł
jednak zrozumieć ostatecznego znaczenia tej historii, ponieważ
ukazuje się ona w pełni tylko w świetle Śmierci i
Zmartwychwstania Jezusa Chrystusa
<a href="przypisy/przypisy-2-1.htm#471" target="_self"><sup><font color="red"><b>249</b></font></sup></a>
. Trzeba poznać Chrystusa
jako źródło łaski, by uznać Adama za źródło grzechu.
Duch-Paraklet, posłany przez Zmartwychwstałego, przyszedł
"przekonać świat o grzechu" (J 16, 8), objawiając
Tego, który jest jego Odkupicielem.</p>

<p align="justify"><b class="par" id="389">389</b> Nauka o grzechu pierworodnym jest w pewnym sensie
"odwrotną stroną" Dobrej Nowiny, że Jezus jest
Zbawicielem wszystkich ludzi, że wszyscy potrzebują zbawienia i
że zbawienie jest ofiarowane wszystkim dzięki Chrystusowi.
Kościół, który ma zmysł Chrystusa
<a href="przypisy/przypisy-2-1.htm#472" target="_self"><sup><font color="red"><b>250</b></font></sup></a>
, wie dobrze, że nie
można naruszyć objawienia grzechu pierworodnego, nie
naruszając misterium <b>Chrystusa.</b></p>

<p align="justify"><b class="nagl">Aby czytać opis upadku</b></p>

<p align="justify"><b class="par" id="390">390</b> Opis upadku (Rdz 3) używa języka obrazowego, ale
stwierdza wydarzenie pierwotne, fakt, który miał miejsce <i>na
początku historii człowieka</i>
<a href="przypisy/przypisy-2-1.htm#473" target="_self"><sup><font color="red"><b>251</b></font></sup></a>
. Objawienie daje nam
pewność wiary, że cała historia ludzka jest naznaczona
pierworodną winą, w sposób wolny zaciągniętą przez naszych
pierwszych rodziców
<a href="przypisy/przypisy-2-1.htm#474" target="_self"><sup><font color="red"><b>252</b></font></sup></a>
.</p>

<p align="justify"><a name="o35kkkI-2-1"><b>II. Upadek aniołów</b></a></p>

<p align="justify"><b class="par" id="391">391</b> Do wyboru nieposłuszeństwa skłonił naszych
pierwszych rodziców uwodzicielski głos przeciwstawiający się
Bogu
<a href="przypisy/przypisy-2-1.htm#475" target="_self"><sup><font color="red"><b>253</b></font></sup></a>
. Ten głos przez zazdrość sprowadza na nich śmierć
<a href="przypisy/przypisy-2-1.htm#476" target="_self"><sup><font color="red"><b>254</b></font></sup></a>
. Pismo święte i Tradycja Kościoła widzą w tej
istocie upadłego anioła, nazywanego Szatanem lub diabłem
<a href="przypisy/przypisy-2-1.htm#477" target="_self"><sup><font color="red"><b>255</b></font></sup></a>
. Kościół naucza, że był on najpierw dobrym aniołem
stworzonym przez Boga: <i>Diabolus enim et alii daemones a Deo
quidem natura creati sunt boni, sed ipsi per se facti sunt mali</i>
- "Diabeł bowiem i inne złe duchy zostały stworzone przez
Boga jako dobre z natury, ale same uczyniły się
złymi"
<a href="przypisy/przypisy-2-1.htm#478" target="_self"><sup><font color="red"><b>256</b></font></sup></a>
.</p>

<p align="justify"><b class="par" id="392">392</b> Pismo święte mówi o<i> grzechu</i> tych aniołów
<a href="przypisy/przypisy-2-1.htm#479" target="_self"><sup><font color="red"><b>257</b></font></sup></a>
. Ich "upadek" polega na wolnym wyborze
dokonanym przez te duchy stworzone, które radykalnie i
nieodwołalnie <i>odrzuciły </i>Boga i Jego Królestwo. Odbicie
tego buntu znajdujemy w słowach kusiciela skierowanych do
naszych pierwszych rodziców: "tak jak Bóg będziecie"
(Rdz 3, 5). Diabeł "trwa w grzechu od początku" (1 J 3, 8)
i jest "ojcem kłamstwa" (J 8, 44).</p>

<p align="justify"><b class="par" id="393">393</b> Nieodwołalny charakter wyboru dokonanego przez
aniołów, a nie brak nieskończonego miłosierdzia Bożego
sprawia, że ich grzech nie może być przebaczony. "Nie ma
dla nich skruchy po upadku, jak nie ma skruchy dla ludzi po
śmierci"
<a href="przypisy/przypisy-2-1.htm#480" target="_self"><sup><font color="red"><b>258</b></font></sup></a>
. </p>

<p align="justify"><b class="par" id="394">394</b> Pismo święte potwierdza zgubny wpływ tego, o
którym Jezus mówi, że "od początku był on
zabójcą" (J 8, 44), a nawet usiłował odwrócić Jezusa
od misji powierzonej Mu przez Ojca
<a href="przypisy/przypisy-2-1.htm#481" target="_self"><sup><font color="red"><b>259</b></font></sup></a>
. "Syn Boży objawił
się po to, aby zniszczyć dzieła diabła" (1 J 3, 8).
Wśród jego dzieł najcięższe w konse-kwencjach było
kłamliwe uwiedzenie, które doprowadziło człowieka do
nieposłuszeństwa Bogu.</p>

<p align="justify"><b class="par" id="395">395</b> Moc Szatana nie jest jednak nieskończona. Jest on
tylko stworzeniem; jest mocny, ponieważ jest czystym duchem, ale
jednak stworzeniem: nie może przeszkodzić w budowaniu
Królestwa Bożego. Chociaż Szatan działa w świecie przez
nienawiść do Boga i Jego Królestwa w Jezusie Chrystusie, a
jego działanie powoduje wielkie szkody - natury duchowej, a
pośrednio nawet natury fizycznej - dla każdego człowieka i dla
społeczeństwa, działanie to jest dopuszczone przez
Opatrzność Bożą, która z mocą i zarazem łagodnością
kieruje historią człowieka i świata. Dopuszczenie przez Boga
działania Szatana jest wielką tajemnicą, ale "wiemy, że
Bóg z tymi, którzy Go miłują, współdziała we wszystkim dla
ich dobra" (Rz 8, 28).</p>

<p align="justify"><a name="o36kkkI-2-1"><b>III. Grzech pierworodny</b></a></p>

<p align="justify"><b class="nagl">Próba wolności</b></p>

<p align="justify"><b class="par" id="396">396</b> Bóg stworzył człowieka na swój obraz i
ukonstytuował go w swojej przyjaźni. Człowiek, stworzenie
duchowe, może przeżywać tę przyjaźń tylko jako dobrowolne
poddanie się Bogu. Wyraża to właśnie zakaz dany człowiekowi,
by nie jadł z drzewa poznania dobra i zła, "bo gdy z niego
spożyje, niechybnie umrze" (Rdz 2, 17). Drzewo
"poznania dobra i zła" (Rdz 2, 17) przywołuje
symbolicznie nieprzekraczalną granicę, którą człowiek jako
stworzenie powinien w sposób wolny uznać i z ufnością
szanować. Zależy on od Stwórcy; podlega prawom stworzenia i
normom moralnym, które regulują korzystanie z wolności.</p>

<p align="justify"><b class="nagl">Pierwszy grzech człowieka</b></p>

<p align="justify"><b class="par" id="397">397</b> Człowiek - kuszony przez diabła - pozwolił, by
zamarło w jego sercu zaufanie do Stwórcy
<a href="przypisy/przypisy-2-1.htm#482" target="_self"><sup><font color="red"><b>260</b></font></sup></a>
, i nadużywając swojej wolności, okazał <i>nieposłuszeństwo</i> przykazaniu
Bożemu. Na tym polegał pierwszy grzech człowieka
<a href="przypisy/przypisy-2-1.htm#483" target="_self"><sup><font color="red"><b>261</b></font></sup></a>
. W następstwie tego faktu każdy grzech będzie nieposłuszeństwem
wobec Boga i brakiem zaufania do Jego dobroci.</p>

<p align="justify"><a name="p398kkkI-2-1"><b>398</b></a> Popełniając ten
grzech, człowiek <i>przedłożył</i> siebie nad Boga, a przez
to wzgardził Bogiem; wybrał siebie samego przeciw Bogu, przeciw
wymaganiom swego stanu jako stworzenia, a zarazem przeciw swemu
dobru. Stworzony w stanie świętości, człowiek był
przeznaczony do pełnego "przebóstwienia" przez Boga w
chwale. Zwiedziony przez diabła, chciał "być jak Bóg"
<a href="przypisy/przypisy-2-1.htm#484" target="_self"><sup><font color="red"><b>262</b></font></sup></a>
, ale "bez Boga i ponad Bogiem, a nie według Boga"
<a href="przypisy/przypisy-2-1.htm#485" target="_self"><sup><font color="red"><b>263</b></font></sup></a>
.</p>

<p align="justify"><b class="par" id="399">399 </b>Pismo święte pokazuje dramatyczne konsekwencje
tego pierwszego nieposłuszeństwa. Adam i Ewa tracą natychmiast
łaskę pierwotnej świętości
<a href="przypisy/przypisy-2-1.htm#486" target="_self"><sup><font color="red"><b>264</b></font></sup></a>
. Boją się Boga
<a href="przypisy/przypisy-2-1.htm#487" target="_self"><sup><font color="red"><b>265</b></font></sup></a>
, utworzyli sobie fałszywy Jego obraz, widząc w Nim Boga zazdrosnego o
swoje przywileje
<a href="przypisy/przypisy-2-1.htm#488" target="_self"><sup><font color="red"><b>266</b></font></sup></a>
.</p>

<p align="justify"><b class="par" id="400">400</b> Ustalona dzięki pierwotnej sprawiedliwości
harmonia, w której żyli, została zniszczona; zostało zerwane
panowanie duchowych władz duszy nad ciałem
<a href="przypisy/przypisy-2-1.htm#489" target="_self"><sup><font color="red"><b>267</b></font></sup></a>
; jedność mężczyzny i kobiety została poddana napięciom
<a href="przypisy/przypisy-2-1.htm#490" target="_self"><sup><font color="red"><b>268</b></font></sup></a>
; ich relacje będą naznaczone pożądaniem i chęcią panowania
<a href="przypisy/przypisy-2-1.htm#491" target="_self"><sup><font color="red"><b>269</b></font></sup></a>
. Została zerwana harmonia ze stworzeniem; stworzenie widzialne stało się
wrogie i obce człowiekowi
<a href="przypisy/przypisy-2-1.htm#492" target="_self"><sup><font color="red"><b>270</b></font></sup></a>
. Z powodu człowieka stworzenie
"zostało poddane marności" (Rz 8, 20). Na koniec
zrealizuje się wyraźnie zapowiedziana konsekwencja
nieposłuszeństwa
<a href="przypisy/przypisy-2-1.htm#493" target="_self"><sup><font color="red"><b>271</b></font></sup></a>
: człowiek "wróci do ziemi, z której
został wzięty"
<a href="przypisy/przypisy-2-1.htm#494" target="_self"><sup><font color="red"><b>272</b></font></sup></a>
. <i>Śmierć weszła w historię
ludzkości</i>
<a href="przypisy/przypisy-2-1.htm#495" target="_self"><sup><font color="red"><b>273</b></font></sup></a>
.</p>

<p align="justify"><b class="par" id="401">401</b> Po tym pierwszym grzechu prawdziwa
"inwazja" grzechu zalewa świat: bratobójstwo
popełnione przez Kaina na Ablu
<a href="przypisy/przypisy-2-1.htm#496" target="_self"><sup><font color="red"><b>274</b></font></sup></a>
; powszechne zepsucie będące następstwem grzechu
<a href="przypisy/przypisy-2-1.htm#497" target="_self"><sup><font color="red"><b>275</b></font></sup></a>
; w historii Izraela grzech często jawi
się przede wszystkim jako niewierność Bogu przymierza i jako
przekroczenie Prawa Mojżeszowego. Również po Odkupieniu przez
Chrystusa grzech ujawnia się wśród chrześcijan na wiele
sposobów
<a href="przypisy/przypisy-2-1.htm#498" target="_self"><sup><font color="red"><b>276</b></font></sup></a>
. Pismo święte i Tradycja Kościoła nie przestają
przypominać tej obecności i <i>powszechności grzechu w
historii</i> człowieka:</p>

<p align="justify"><font >To, co wiemy dzięki Bożemu Objawieniu, zgodne
jest z doświadczeniem. Człowiek bowiem, wglądając w swoje
serce, dostrzega, że jest skłonny także do złego i
pogrążony w wielorakim złu, które nie może pochodzić od
dobrego Stwórcy. Wzbraniając się często uznawać Boga za
swój początek, burzy należyty stosunek do swego celu
ostatecznego, a także całe swoje uporządkowane nastawienie czy
to w stosunku do siebie samego, czy do innych ludzi i wszystkich
rzeczy stworzonych</font>
<a href="przypisy/przypisy-2-1.htm#499" target="_self"><sup><font color="red"><b>277</b></font></sup></a>
.</p>

<p align="justify"><b class="nagl">Konsekwencje grzechu Adama dla ludzkości</b></p>

<p align="justify"><b class="par" id="402">402 </b>Wszyscy ludzie są uwikłani w grzech Adama.
Stwierdza to św. Paweł: "Przez nieposłuszeństwo jednego
człowieka wszyscy stali się grzesznikami" (Rz 5, 19);
"Przez jednego człowieka grzech wszedł na świat, a przez
grzech śmierć i w ten sposób śmierć przeszła na wszystkich
ludzi, ponieważ wszyscy zgrzeszyli..." (Rz 5,12). Apostoł
przeciwstawia powszechności grzechu i śmierci powszechność
zbawienia w Chrystusie: "Jak przestępstwo jednego
sprowadziło na wszystkich ludzi wyrok potępiający, tak czyn
sprawiedliwy Jednego (Chrystusa) sprowadza na wszystkich ludzi
usprawiedliwienie dające życie" (Rz 5,18).</p>

<p align="justify"><b class="par" id="403">403</b> Za św. Pawłem Kościół zawsze nauczał, że
ogromna niedola, która przytłacza ludzi, oraz ich skłonność
do zła i podleganie śmierci nie są zrozumiałe bez ich
związku z grzechem Adama i faktem, że on przekazał nam grzech,
z którego skutkami rodzimy się wszyscy i który jest
"śmiercią duszy"
<a href="przypisy/przypisy-2-1.htm#500" target="_self"><sup><font color="red"><b>278</b></font></sup></a>
. Ze względu na tę pewność
wiary Kościół udziela chrztu na odpuszczenie grzechów nawet
małym dzieciom, które nie popełniły grzechu osobistego
<a href="przypisy/przypisy-2-1.htm#501" target="_self"><sup><font color="red"><b>279</b></font></sup></a>
.</p>

<p align="justify"><b class="par" id="404">404</b> W jaki sposób grzech Adama stał się grzechem
wszystkich jego potomków? Cały rodzaj ludzki jest w Adamie <i>sicut
unum corpus unius hominis</i> - "jak jedno ciało jednego
człowieka"
<a href="przypisy/przypisy-2-1.htm#502" target="_self"><sup><font color="red"><b>280</b></font></sup></a>
. Przez tę "jedność rodzaju
ludzkiego" wszyscy ludzie są uwikłani w grzech Adama, jak
wszyscy są objęci sprawiedliwością Chrystusa. Przekazywanie
grzechu pierworodnego jest jednak tajemnicą, której nie możemy
w pełni zrozumieć. Wiemy z Objawienia, że Adam otrzymał
świętość i sprawiedliwość pierwotną nie dla siebie samego,
ale dla całej natury ludzkiej; ulegając kusicielowi, Adam i Ewa
popełnili <i>grzech osobisty</i>, ale ten grzech dotyka <i>natury
ludzkiej</i>, którą będą przekazywać w <i>stanie upadku</i>
<a href="przypisy/przypisy-2-1.htm#503" target="_self"><sup><font color="red"><b>281</b></font></sup></a>
. Grzech będzie przekazywany całej ludzkości przez zrodzenie, to
znaczy przez przekazywanie natury ludzkiej pozbawionej pierwotnej
świętości i sprawiedliwości. Dlatego grzech pierworodny jest
nazywany "grzechem" w sposób analogiczny; jest
grzechem "zaciągniętym", a nie
"popełnionym", jest stanem, a nie aktem.</p>

<p align="justify"><b class="par" id="405">405</b> Chociaż grzech pierworodny jest grzechem własnym każdego
<a href="przypisy/przypisy-2-1.htm#504" target="_self"><sup><font color="red"><b>282</b></font></sup></a>
, to jednak w żadnym potomku nie ma on charakteru
winy osobistej. Jest pozbawieniem pierwotnej świętości i
sprawiedliwości, ale natura ludzka nie jest całkowicie zepsuta:
jest zraniona w swoich siłach naturalnych, poddana niewiedzy,
cierpieniu i władzy śmierci oraz skłonna do grzechu (ta
skłonność do zła jest nazywana
"pożądliwością"). Chrzest, dając życie łaski
Chrystusa, gładzi grzech pierworodny i na nowo kieruje
człowieka do Boga, ale konsekwencje tego grzechu dla osłabionej
i skłonnej do zła natury pozostają w człowieku i wzywają go
do walki duchowej.</p>

<p align="justify"><b class="par" id="406">406</b> <font >Nauka Kościoła o przekazywaniu
grzechu pierworodnego została sprecyzowana przede wszystkim w V
wieku, w szczególności pod wpływem refleksji św. Augustyna
przeciw pelagianizmowi, oraz w XVI wieku w opozycji do Reformacji
protestanckiej. Pelagiusz utrzymywał, że człowiek, opierając
się na naturalnej sile swojej wolnej woli, bez koniecznej pomocy
łaski Bożej, może prowadzić życie moralnie dobre. Wpływ
grzechu Adama sprowadzał on jedynie do złego przykładu.
Natomiast pierwsi reformatorzy protestanccy nauczali, że
człowiek jest radykalnie zepsuty, a jego wolność unicestwiona
przez grzech pierworodny. Utożsamili oni grzech odziedziczony
przez każdego człowieka ze skłonnością do zła (<i>concupiscentia
- pożądliwość</i>), skłonnością, która miała być nie do
przezwyciężenia. Kościół wypowiedział się na temat sensu
danych objawionych, dotyczących grzechu pierworodnego, przede
wszystkim na drugim Synodzie w Orange w 529 r.
<a href="przypisy/przypisy-2-1.htm#505" target="_self"><sup><font color="red"><b>283</b></font></sup></a>
i na Soborze Trydenckim w 1546 r.</font>
<a href="przypisy/przypisy-2-1.htm#506" target="_self"><sup><font color="red"><b>284</b></font></sup></a>
</p>

<p align="justify"><b class="nagl">Ciężka walka...</b></p>

<p align="justify"><b class="par" id="407">407 </b>Nauka o grzechu pierworodnym - związana z nauką o
Odkupieniu przez Chrystusa - daje jasne spojrzenie na sytuację
człowieka i jego działanie w świecie. Przez grzech pierwszych
rodziców diabeł uzyskał pewnego rodzaju panowanie nad
człowiekiem, chociaż człowiek pozostaje wolny. Grzech
pierworodny pociąga za sobą "niewolę pod panowaniem tego,
który ma władzę śmierci, to jest diabła"
<a href="przypisy/przypisy-2-1.htm#507" target="_self"><sup><font color="red"><b>285</b></font></sup></a>
. Nieuwzględnianie tego, że człowiek ma naturę zranioną,
skłonną do zła, jest powodem wielkich błędów w dziedzinie
wychowania, polityki, działalności społecznej
<a href="przypisy/przypisy-2-1.htm#508" target="_self"><sup><font color="red"><b>286</b></font></sup></a>
i obyczajów.</p>

<p align="justify"><b class="par" id="408">408</b> Konsekwencje grzechu pierworodnego i wszystkich
grzechów osobistych ludzi powodują w świecie, ujmowanym jako
całość, stan grzeszności, który może być określony
wyrażeniem św. Jana: "grzech świata" (J 1, 29).
Wyrażenie to określa także negatywny wpływ, jaki wywierają
na osoby sytuacje wspólnotowe i struktury społeczne, które są
owocem grzechów ludzi
<a href="przypisy/przypisy-2-1.htm#509" target="_self"><sup><font color="red"><b>287</b></font></sup></a>
.</p>

<p align="justify"><b class="par" id="409">409</b> Ta dramatyczna sytuacja świata, który
"cały... leży w mocy Złego" (1 J 5, 19)
<a href="przypisy/przypisy-2-1.htm#510" target="_self"><sup><font color="red"><b>288</b></font></sup></a>
, sprawia, że życie człowieka jest walką: </p>

<p align="justify"><font >W ciągu bowiem całej historii ludzkiej toczy
się ciężka walka przeciw mocom ciemności; walka ta zaczęta
ongiś u początku świata trwać będzie do ostatniego dnia,
według słowa Pana. Wplątany w nią człowiek wciąż musi się
trudzić, aby trwać w dobrym, i nie będzie mu dane bez wielkiej
pracy oraz pomocy łaski Bożej osiągnąć jedności w samym
sobie</font>
<a href="przypisy/przypisy-2-1.htm#511" target="_self"><sup><font color="red"><b>289</b></font></sup></a>
.</p>

<p align="justify"><a name="o37kkkI-2-1"><b>IV. "Nie pozostawiłeś go pod
władzą śmierci"</b></a></p>

<p align="justify"><b class="par" id="410">410</b> Po swoim upadku człowiek nie został opuszczony
przez Boga. Przeciwnie, Bóg wzywa go
<a href="przypisy/przypisy-2-1.htm#512" target="_self"><sup><font color="red"><b>290</b></font></sup></a>
i zapowiada mu
tajemnicze zwycięstwo nad złem oraz podniesienie go z
upadku
<a href="przypisy/przypisy-2-1.htm#513" target="_self"><sup><font color="red"><b>291</b></font></sup></a>
. Fragment Księgi Rodzaju, który mówi na ten temat,
został nazwany "Protoewangelią", będąc pierwszą
zapowiedzią Mesjasza Odkupiciela, walki między wężem i
Niewiastą oraz ostatecznego zwycięstwa jej potomka. </p>

<p align="justify"><b class="par" id="411">411</b> Tradycja chrześcijańska widzi w tym fragmencie
zapowiedź "nowego Adama"
<a href="przypisy/przypisy-2-1.htm#514" target="_self"><sup><font color="red"><b>292</b></font></sup></a>
, który "stawszy się
posłusznym aż do śmierci, i to śmierci krzyżowej" (Flp 2, 8),
naprawia przeobficie nieposłuszeństwo Adama
<a href="przypisy/przypisy-2-1.htm#515" target="_self"><sup><font color="red"><b>293</b></font></sup></a>
. Wielu Ojców i Doktorów Kościoła widzi ponadto w Niewieście
zapowiedzianej przez "Protoewangelię" Matkę
Chrystusa, Maryję, jako "nową Ewę". Ona była Tą,
która pierwsza i w jedyny sposób skorzystała ze zwycięstwa
odniesionego przez Chrystusa nad grzechem: Ona została zachowana
od wszelkiej zmazy grzechu pierworodnego
<a href="przypisy/przypisy-2-1.htm#516" target="_self"><sup><font color="red"><b>294</b></font></sup></a>
, a w czasie całego
swojego życia ziemskiego, dzięki specjalnej łasce Bożej, nie
popełniła żadnego grzechu
<a href="przypisy/przypisy-2-1.htm#517" target="_self"><sup><font color="red"><b>295</b></font></sup></a>
.</p>

<p align="justify"><b class="par" id="412">412</b> <i>Dlaczego jednak Bóg nie powstrzymał pierwszego
człowieka od grzechu?</i> Św. Leon Wielki odpowiada:
"Niewypowiedziana łaska Chrystusa dała nam większe dobra
niż te, których nas pozbawiła zawiść demona"
<a href="przypisy/przypisy-2-1.htm#518" target="_self"><sup><font color="red"><b>296</b></font></sup></a>
. Św. Tomasz z Akwinu mówi: "Nic nie sprzeciwia się temu, żeby
natura ludzka po grzechu została przeznaczona do jeszcze
wyższego celu. Bóg bowiem dopuszcza zło, aby wyprowadzić z
niego jeszcze większe dobro. Stąd słowa św. Pawła:  Gdzie wzmógł się grzech, tam jeszcze
obficiej rozlała się łaska. (Rz 5, 20). A hymn wielkanocny<i> Exsultet</i> głosi: &lt;&lt;O
szczęśliwa wina, skoro ją zgładził tak wielki
Odkupiciel&gt;&gt;"
<a href="przypisy/przypisy-2-1.htm#519" target="_self"><sup><font color="red"><b>297</b></font></sup></a>
.</p>

<p align="justify"><a name="o38kkkI-2-1"><b><i>W skrócie</i></b></a></p>

<p align="justify"><b class="par" id="413">413<i> </i></b><i>Śmierci Bóg nie uczynił i nie
cieszy się ze zguby żyjących... Śmierć weszła na świat
przez zawiść diabła" (Mdr 1,13; 2, 24).</i></p>

<p align="justify"><b class="par" id="414">414</b> <i>Szatan, czyli diabeł, i inne demony są
upadłymi aniołami, którzy w sposób wolny odrzucili służbę
Bogu i Jego zamysłowi. Ich wybór przeciw Bogu jest ostateczny.
Usiłują oni przyłączyć człowieka do swego buntu przeciw
Bogu.</i></p>

<p align="justify"><b class="par" id="415">415</b><i> "Jednakże człowiek, stworzony przez Boga
w stanie sprawiedliwości, za poduszczeniem Złego już na
początku historii nadużył swej wolności, przeciwstawiając
się Bogu i pragnąc osiągnąć cel swój poza Nim"</i>
<a href="przypisy/przypisy-2-1.htm#520" target="_self"><sup><font color="red"><b>298</b></font></sup></a>
.</p>

<p align="justify"><b class="par" id="416">416</b><i> Przez swój grzech Adam jako pierwszy człowiek
utrącił pierwotną świętość i sprawiedliwość, które
otrzymał od Boga nie tylko dla siebie, lecz dla wszystkich
ludzi.</i></p>

<p align="justify"><b class="par" id="417">417</b> <i>Adam i Ewa przekazali swojemu potomstwu naturę
ludzką zranioną przez ich pierwszy grzech, a wiec pozbawioną
pierwotnej świętości i sprawiedliwości. To pozbawienie jest
nazywane "grzechem pierworodnym".</i></p>

<p align="justify"><b class="par" id="418">418</b> <em>Na skutek</em><i> grzechu pierworodnego natura
ludzka została osłabiona w swoich władzach, poddana niewiedzy,
cierpieniu i panowaniu śmierci; jest ona skłonna do grzechu
(tę skłonność nazywa się "pożądliwością").</i></p>

<p align="justify"><b class="par" id="419">419</b> <i>"Uznajemy więc za Soborem Trydenckim, że
grzech pierworodny wraz z naturą ludzką jest przekazywany
&lt;&lt;przez zrodzenie, a nie przez naśladowanie&gt;&gt;, i że
jest on &lt;&lt;własnym grzechem każdego&gt;&gt;"</i>
<a href="przypisy/przypisy-2-1.htm#521" target="_self"><sup><font color="red"><b>299</b></font></sup></a>
.</p>

<p align="justify"><b class="par" id="420">420</b> <i>Zwycięstwo nad grzechem odniesione na nowo
przez Chrystusa dało nam większe dobra niż te, których
pozbawił nas grzech: "Gdzie... wzmógł się grzech, tam
jeszcze obficiej rozlała się łaska" (Rz 5, 20).</i></p>

<p align="justify"><b class="par" id="421">421</b> <i>"Świat, który - jak wierzą
chrześcijanie - z miłości Stwórcy powołany do bytu i
zachowywany, popadł wprawdzie w niewolę grzechu, lecz został
wyzwolony przez Chrystusa ukrzyżowanego i zmartwychwstałego, po
złamaniu potęgi Złego"</i>
<a href="przypisy/przypisy-2-1.htm#522" target="_self"><sup><font color="red"><b>300</b></font></sup></a>
.</p>


<input type="button" class="btn-lg" onclick="location.href='kkkI-2-2.htm';" value="Kolejny rozdział" />
<input type="button" class="btn-lg" onclick="location.href='../index.html';" value="Strona główna" /><br><br>

</div>

</body><!-- Mirrored from www.katechizm.diecezja.elk.pl/kkkI-2-1.htm by HTTrack Website Copier/3.x [XR&CO'2007], Mon, 11 Jun 2007 10:53:21 GMT --></html>