<html><!-- Mirrored from www.katechizm.diecezja.elk.pl/kkkI-1-2.htm by HTTrack Website Copier/3.x [XR&CO'2007], Mon, 11 Jun 2007 10:53:20 GMT --><head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width, initial-scale=1">
<link rel="stylesheet" href="http://maxcdn.bootstrapcdn.com/bootstrap/3.3.5/css/bootstrap.min.css">
<link rel="stylesheet" href="http://code.jquery.com/mobile/1.4.5/jquery.mobile-1.4.5.min.css" />
<script src="http://code.jquery.com/jquery-1.11.1.min.js"></script>
<script src="http://code.jquery.com/mobile/1.4.5/jquery.mobile-1.4.5.min.js"></script>
<script src="http://maxcdn.bootstrapcdn.com/bootstrap/3.3.5/js/bootstrap.min.js"></script>
<link rel="stylesheet" type="text/css" href="../css/index.css"></script>
<script type="text/javascript" src="../js/index.js"></script>


</head>
<body onload="dosekcji()">

<div class="stuck">
<center>
 <b>Rozmiar tekstu  </b>
 <br>
 <input type="button" class="btn-lg" onclick="scale('+')" value="   +   "/><a>     </a><input type="button" class="btn-lg" onclick="scale('-')" value="   -   "/>
</center>
<br>
<br>
</div>

<div class="container">



<p align="center"><a name="o1kkkI-1-2"><b>Rozdział drugi</b></a></p>

<p align="center"><b>BÓG WYCHODZI NAPRZECIW CZŁOWIEKOWI</b></p>

<p>

</font><a href="kkkI-1-2.htm#o1kkkI-1-2">Wprowadzenie</font></a> (50)</font><font face="Times New Roman CE"><br>
</font><b>Artykuł 1:</b></font><a href="kkkI-1-2.htm#o2kkkI-1-2"> Objawienie Boże </font></a>(51-73)</font><font face="Times New Roman CE"><br>
</font>I. </font><a href="kkkI-1-2.htm#o2kkkI-1-2">Bóg objawia swój "zamysł
życzliwości"</font></a> (51-53)</font><font face="Times New Roman CE"><br>
</font>II.</font><a href="kkkI-1-2.htm#o3kkkI-1-2"> Etapy Objawienia </font></a>(54-64)</font><font face="Times New Roman CE"><br>
</font>- Od początku
Bóg pozwala się poznać</font><font face="Times New Roman CE"><br>
</font>- Przymierze z
Noem</font><font face="Times New Roman CE"><br>
</font>- Bóg wybiera
Abrahama</font><font face="Times New Roman CE"><br>
</font>- Bóg formuje
Izrael jako swój lud</font><font face="Times New Roman CE"><br>
</font>III.</font><a href="kkkI-1-2.htm#o4kkkI-1-2"> Chrystus Jezus - "Pośrednik i
Pełnia całego Objawienia" </font></a>(65-67)<br>
- Bóg powiedział wszystko w swoim Słowie<br>
- Nie będzie innego objawienia<b><br>
</b></font><a href="kkkI-1-2.htm#o5kkkI-1-2"><i>W skrócie</i></font></a><i> </i>(68-73)<b><i><br>
</i></b><b>Artykuł 2:</b> </font><a href="kkkI-1-2.htm#o6kkkI-1-2">Przekazywanie Objawienia Bożego</font></a> (74-100)<br>
</font><a href="kkkI-1-2.htm#o6kkkI-1-2">Wprowadzenie</font></a> (74)<br>
I. </font><a href="kkkI-1-2.htm#o7kkkI-1-2">Tradycja apostolska </font></a>(75-79)<br>
- Przepowiadanie apostolskie<br>
- ...kontynuowane przez sukcesję apostolską<br>
II. </font><a href="kkkI-1-2.htm#o8kkkI-1-2">Relacja między Tradycją i Pismem
Świętym</font></a>
(80-83)<br>
- Wspólne źródło<br>
- ...dwóch różnych sposobów przekazywania<br>
- Tradycja apostolska i tradycje eklezjalne<br>
III. </font><a href="kkkI-1-2.htm#o9kkkI-1-2">Interpretacja depozytu wiary</font></a> (84-95)<br>
- Depozyt wiary powierzony całemu Kościołowi<br>
- Urząd Nauczycielski Kościoła<br>
- Dogmaty Wiary<br>
- Nadprzyrodzony zmysł wiary<br>
- Wzrost w rozumieniu wiary<br>
</font><a href="kkkI-1-2.htm#o10kkkI-1-2"><i>W skrócie</i></font></a><i> </i>(96-100)<br>
<b>Artykuł 3:</b> </font><a href="kkkI-1-2.htm#o11kkkI-1-2">Pismo święte</font></a> (101-141)<br>
I. </font><a href="kkkI-1-2.htm#o11kkkI-1-2">Chrystus - jedyne Słowo Pisma
świętego</font></a>
(101-104)<br>
II. </font><a href="kkkI-1-2.htm#o12kkkI-1-2">Natchnienie i prawda Pisma świętego</font></a> (105-108)<br>
III. </font><a href="kkkI-1-2.htm#o13kkkI-1-2">Duch Święty -
"Interpretator" Pisma świętego</font></a> (109-119)<br>
- Różne sensy Pisma świętego<br>
IV. </font><a href="kkkI-1-2.htm#o14kkkI-1-2">Kanon Pisma świętego</font></a> (120-130)<br>
- Stary Testament<br>
- Nowy Testament<br>
- Jedność Starego i Nowego Testamentu<br>
V. </font><a href="kkkI-1-2.htm#o15kkkI-1-2">Pismo święte w życiu Kościoła </font></a>(131-133)<br>
</font><a href="kkkI-1-2.htm#o16kkkI-1-2"><i>W skrócie</i></font></a><i> </i>(134-141)</font></p>

</p>

<p align="justify"><b class="par" id="50">50 </b>Za pomocą rozumu naturalnego człowiek może w
sposób pewny poznać Boga na podstawie Jego dzieł. Istnieje
jednak inny porządek poznania, do którego człowiek nie może
dojść o własnych siłach; jest to porządek Objawienia
Bożego
<a href="przypisy/przypisy-1-2.htm#39" target="_self"><sup><font color="red"><b>1</b></font></sup></a> .
Na mocy swego całkowicie wolnego postanowienia Bóg
objawia się i udziela człowiekowi. Czyni to, objawiając swoją
tajemnicę, swój zamysł życzliwości, który odwiecznie
przygotował w Chrystusie dla dobra wszystkich ludzi. Objawia w
pełni swój zamysł, posyłając swego umiłowanego Syna,
naszego Pana Jezusa Chrystusa, i Ducha Świętego.</p>

<p align="center"><br>
<a name="o2kkkI-1-2"><b>Artykuł pierwszy</b></a></p>

<p align="center"><b>OBJAWIENIE BOŻE</b></p>

<p align="justify"><b class="nagl">I. Bóg objawia swój "zamysł życzliwości"</b></p>

<p align="justify"><b class="par" id="51">51</b> "Spodobało się Bogu w swej dobroci i
mądrości objawić samego siebie i ukazać tajemnicę swej woli, dzięki której
ludzie przez Chrystusa, Słowo, które stało się ciałem,  mają dostęp do Ojca w Duchu Świętym i stają się
współuczestnikami Bożej natury
<a href="przypisy/przypisy-1-2.htm#40" target="_self"><sup><font color="red"><b>2</b></font></sup></a> . </p>

<p align="justify"><b class="par" id="52">52</b> Bóg, który zamieszkuje "światłość
niedostępną" (1 Tm 6, 16), pragnie udzielać swojego
Boskiego życia ludziom stworzonym w sposób wolny przez Niego,
by w swoim jedynym Synu uczynić ich przybranymi synami
<a href="przypisy/przypisy-1-2.htm#41" target="_self"><sup><font color="red"><b> 3</b></font></sup></a> .
Objawiając siebie samego, Bóg pragnie uzdolnić ludzi do
dawania Mu odpowiedzi, do poznawania Go i miłowania ponad to
wszystko, do czego byliby zdolni sami z siebie.</p>

<p align="justify"><b class="par" id="53">53</b> Boski zamysł Objawienia spełnia się
równocześnie "przez czyny i słowa wewnętrznie ze
sobą połączone
<a href="przypisy/przypisy-1-2.htm#42" target="_self"><sup><font color="red"><b>4</b></font></sup></a>
oraz wyjaśniające się wzajemnie. Plan
ten jest związany ze szczególną "pedagogią Bożą".
Bóg stopniowo udziela się człowiekowi, przygotowuje go etapami
na przyjęcie nadprzyrodzonego Objawienia, którego przedmiotem
jest On sam, a które zmierza do punktu kulminacyjnego w Osobie i
posłaniu Słowa Wcielonego, Jezusa Chrystusa.</p>

<p align="justify">Święty Ireneusz z Lyonu wielokrotnie mówi o
tej pedagogii Bożej, posługując się obrazem wzajemnego
przyzwyczajania się do siebie Boga i człowieka: "Słowo
Boże zamieszkało w człowieku i stało się Synem Człowieczym,
by przyzwyczaić człowieka do objęcia Boga, a Boga do
zamieszkiwania w człowieku, zgodnie z upodobaniem Ojca</font>
<a href="przypisy/przypisy-1-2.htm#43" target="_self"><sup><font color="red"><b>5</b></font></sup></a> </p>

<p align="justify"><a name="o3kkkI-1-2"><b>II. Etapy Objawienia</b></a></p>

<p align="justify"><b class="nagl">Od początku Bóg pozwala się poznać</b></p>

<p align="justify"><b class="par" id="54">54</b> "Bóg, który przez Słowo wszystko stwarza i
zachowuje, daje ludziom w rzeczach stworzonych wieczne świadectwo o sobie.
Zamierzając zaś otworzyć drogę zbawienia wiecznego, objawił ponadto siebie
samego pierwszym rodzicom na początku
<a href="przypisy/przypisy-1-2.htm#44" target="_self"><sup><font color="red"><b>6</b></font></sup></a> . Wezwał ich do wewnętrznej komunii z
sobą, przyoblekając ich blaskiem łaski i sprawiedliwości.</p>

<p align="justify"><b class="par" id="55">55</b> Objawienie to nie zostało przerwane przez grzech
naszych pierwszych rodziców. Rzeczywiście, Bóg "po ich
upadku wzbudził w nich nadzieję zbawienia przez obietnicę
odkupienia; i bez przerwy troszczył się o rodzaj ludzki, by
wszystkim, którzy przez wytrwanie w dobrym szukają zbawienia,
dać żywot wieczny
<a href="przypisy/przypisy-1-2.htm#45" target="_self"><sup><font color="red"><b>7</b></font></sup></a> .</p>

<p align="justify">A gdy człowiek przez nieposłuszeństwo
utracił Twoją przyjaźń, nie pozostawiłeś go pod władzą
śmierci... Wielokrotnie zawierałeś przymierze z ludźmi</font>
<a href="przypisy/przypisy-1-2.htm#46" target="_self"><sup><font color="red"><b>8</b></font></sup></a></p>

<p align="justify"><b class="nagl">Przymierze z Noem</b></p>

<p align="justify"><b class="par" id="56">56</b> Gdy przez grzech została rozbita jedność rodzaju
ludzkiego, Bóg dąży najpierw do ocalenia ludzkości, ratując
jej poszczególne części. Przymierze z Noem po potopie
<a href="przypisy/przypisy-1-2.htm#47" target="_self"><sup><font color="red"><b>9</b></font></sup></a> wyraża
zasadę ekonomii Bożej wobec "narodów", czyli ludzi
zgromadzonych "według swych krajów i swego języka,
według szczepów i według narodów" (Rdz 10, 5)
<a href="przypisy/przypisy-1-2.htm#48" target="_self"><sup><font color="red"><b>10</b></font></sup></a>.</p>

<p align="justify"><b class="par" id="57">57 </b>Ten zarazem kosmiczny,
społeczny i religijny porządek wielości narodów
<a href="przypisy/przypisy-1-2.htm#49" target="_self"><sup><font color="red"><b>11</b></font></sup></a>,
ma na celu ograniczenie
<a href="przypisy/przypisy-1-2.htm#50" target="_self"><sup><font color="red"><b>12</b></font></sup></a>
pychy
upadłej ludzkości, która - jednomyślna w swej
przewrotności
<a href="przypisy/przypisy-1-2.htm#51" target="_self"><sup><font color="red"><b>13</b></font></sup></a>
- o własnych siłach<font color="#000000"> chciała </font>dojść do swojej jedności,
budując wieżę Babel
<a href="przypisy/przypisy-1-2.htm#52" target="_self"><sup><font color="red"><b>14</b></font></sup></a>
. Jednak z powodu grzechu
<a href="przypisy/przypisy-1-2.htm#53" target="_self"><sup><font color="red"><b>15</b></font></sup></a>
politeizm
oraz bałwochwalstwo narodu i jego przywódcy nieustannie
zagrażają pogańską przewrotnością tej tymczasowej ekonomii.</p>

<p align="justify"><b class="par" id="58">58 </b>Przymierze z Noem pozostaje w mocy, dopóki trwa
czas narodów
<a href="przypisy/przypisy-1-2.htm#54" target="_self"><sup><font color="red"><b>16</b></font></sup></a>
, aż do powszechnego głoszenia Ewangelii. Biblia
sławi niektóre wielkie postacie należące do
"narodów": "sprawiedliwego Abla",
króla i kapłana Melchizedeka
<a href="przypisy/przypisy-1-2.htm#55" target="_self"><sup><font color="red"><b>17</b></font></sup></a>
, będącego figurą Chrystusa
<a href="przypisy/przypisy-1-2.htm#56" target="_self"><sup><font color="red"><b>18</b></font></sup></a>
, oraz sprawiedliwych "Noego, Daniela i Hioba" (Ez 14, 14). Pismo
święte pokazuje w ten sposób, jakie wyżyny świętości mogą
osiągnąć ci, którzy żyją według przymierza zawartego z Noem w
oczekiwaniu, aby Chrystus "rozproszone dzieci Boże
zgromadził w jedno" (J 11, 52).</p>

<p align="justify"><b class="nagl">Bóg wybiera Abrahama</b></p>

<p align="justify"><b class="par" id="59">59</b> Aby zgromadzić w jedno rozproszoną ludzkość,
Bóg wybiera Abrama, wzywając go do wyjścia "z ziemi
rodzinnej i z domu... ojca" (Rdz 12, 1), aby uczynić go
Abrahamem, to znaczy "ojcem mnóstwa narodów" (Rdz
17, 5): "W tobie będą błogosławione wszystkie narody
ziemi" (Rdz 12, 3 LXX)
<a href="przypisy/przypisy-1-2.htm#57" target="_self"><sup><font color="red"><b>19</b></font></sup></a>
.</p>

<p align="justify"><b class="par" id="60">60</b> Lud pochodzący od Abrahama będzie powiernikiem
obietnicy danej patriarchom, ludem wybranym
<a href="przypisy/przypisy-1-2.htm#58" target="_self"><sup><font color="red"><b>20</b></font></sup></a>
, wezwanym, by
pewnego dnia przygotować zgromadzenie wszystkich dzieci Bożych
w jedności Kościoła
<a href="przypisy/przypisy-1-2.htm#59" target="_self"><sup><font color="red"><b>21</b></font></sup></a>
. Ten lud będzie korzeniem, na którym
zostaną zaszczepieni poganie stający się wierzącymi
<a href="przypisy/przypisy-1-2.htm#60" target="_self"><sup><font color="red"><b>22</b></font></sup></a>
.</p>

<p align="justify"><b class="par" id="61">61</b> Patriarchowie i prorocy oraz inne postacie Starego
Testamentu byli i zawsze będą czczeni jako święci we
wszystkich tradycjach liturgicznych Kościoła.</p>

<p align="justify"><b class="nagl">Bóg formuje Izrael jako swój lud</b></p>

<p align="justify"><b class="par" id="62">62 </b>Po patriarchach Bóg ukształtował Izrael jako swój
lud, ocalając go z niewoli egipskiej. Zawiera z nim przymierze na Synaju i przez
Mojżesza dał mu swoje Prawo, by
uznał Go i służył Mu jako jedynemu prawdziwemu i żywemu
Bogu, opatrznościowemu Ojcu i sprawiedliwemu Sędziemu, oraz by
oczekiwał obiecanego Zbawiciela
<a href="przypisy/przypisy-1-2.htm#61" target="_self"><sup><font color="red"><b>23</b></font></sup></a>.</p>

<p align="justify"><b class="par" id="63">63</b> Izrael jest kapłańskim Ludem Bożym
<a href="przypisy/przypisy-1-2.htm#62" target="_self"><sup><font color="red"><b>24</b></font></sup></a>,
na którym "imię Pana zostało wezwane" (Pwt 28,10). Jest to lud tych,
"do których przodków Pan Bóg przemawiał
<a href="przypisy/przypisy-1-2.htm#63" target="_self"><sup><font color="red"><b>25</b></font></sup></a>
, lud
"starszych braci" w wierze Abrahama.</p>

<p align="justify"><b class="par" id="64">64</b> Przez proroków Bóg
formuje swój lud w nadziei zbawienia, w oczekiwaniu nowego i
wiecznego Przymierza przeznaczonego dla wszystkich ludzi
<a href="przypisy/przypisy-1-2.htm#64" target="_self"><sup><font color="red"><b>26</b></font></sup></a>,
Przymierza, które będzie wypisane w sercach
<a href="przypisy/przypisy-1-2.htm#65" target="_self"><sup><font color="red"><b>27</b></font></sup></a>
. Prorocy głoszą
radykalne odkupienie Ludu Bożego, oczyszczenie ze wszystkich
jego niewierności
<a href="przypisy/przypisy-1-2.htm#66" target="_self"><sup><font color="red"><b>28</b></font></sup></a>
, zbawienie, które obejmie wszystkie narody
<a href="przypisy/przypisy-1-2.htm#67" target="_self"><sup><font color="red"><b>29</b></font></sup></a>
. O tej nadziei będą świadczyć przede wszystkim
ubodzy i pokorni Pana
<a href="przypisy/przypisy-1-2.htm#68" target="_self"><sup><font color="red"><b>30</b></font></sup></a>
. Żywą nadzieję zbawienia Izraela
zachowały święte kobiety: Sara, Rebeka, Rachela, Miriam,
Debora, Anna, Judyta i Estera.&nbsp; Najdoskonalszym
obrazem<font color="#008000"> </font>tej nadziei jest Maryja
<a href="przypisy/przypisy-1-2.htm#69" target="_self"><sup><font color="red"><b>31</b></font></sup></a>.</p>

<p align="justify"><a name="o4kkkI-1-2"><b>III. Chrystus Jezus - "Pośrednik i
Pełnia całego Objawienia"</b>
</a><a href="przypisy/przypisy-1-2.htm#70" target="_self"><sup><font color="red"><b>32</b></font></sup></a></p>

<p align="justify"><b class="nagl">Bóg powiedział wszystko w swoim Słowie</b></p>

<p align="justify"><b class="par" id="65">65</b> "Wielokrotnie i na
różne sposoby przemawiał niegdyś Bóg do ojców przez
proroków, a w tych ostatecznych dniach przemówił do nas przez
Syna" (Hbr 1, 1-2). Chrystus, Syn Boży, który stał się
człowiekiem, jest jedynym, doskonałym i ostatecznym Słowem
Ojca. W Nim powiedział On wszystko i nie będzie już innego
słowa oprócz Niego. Obok wielu innych doskonale to wyraża św.
Jan od Krzyża, komentując Hbr 1, 1-2:</p>

<p align="justify">Od kiedy Bóg dał nam swego Syna, który jest
Jego jedynym Słowem, nie ma innych słów do dania nam. Przez to
jedno Słowo powiedział nam wszystko naraz i nie ma już nic więcej do powiedzenia
(...) To bowiem, o czym
częściowo mówił dawniej przez proroków, wypowiedział już
całkowicie w Nim dając nam Go całego, to jest swojego Syna. Jeśli więc dzisiaj ktoś
chciałby Go jeszcze o coś pytać lub prosić o jakąś wizję lub objawienie, nie tylko postępowałby
nieroztropnie, lecz także
obrażałby Boga, nie mając oczu utkwionych jedynie w Chrystusa bądź szukając poza
Nim innej rzeczy albo nowości</font>
<a href="przypisy/przypisy-1-2.htm#71" target="_self"><sup><font color="red"><b>33</b></font></sup></a> . </p>

<p align="justify"><b class="nagl">Nie będzie innego objawienia</b></p>

<p align="justify"><b class="par" id="66">66</b> "Chrześcijańska ekonomia zbawienia, jako nowe i
ostateczne przymierze, nigdy nie przeminie i nie należy już więcej oczekiwać żadnego
publicznego objawienia przed
chwalebnym ukazaniem się Pana naszego, Jezusa Chrystusa"
<a href="przypisy/przypisy-1-2.htm#72" target="_self"><sup><font color="red"><b>34</b></font></sup></a>.
Chociaż jednak Objawienie zostało już zakończone, to nie jest
jeszcze całkowicie wyjaśnione; zadaniem wiary
chrześcijańskiej w ciągu wieków będzie stopniowe wnikanie w
jego znaczenie.</p>

<p align="justify"><b class="par" id="67">67</b> W historii zdarzały się tak zwane
objawienia prywatne; niektóre z nich zostały uznane przez
autorytet Kościoła. Nie należą one jednak do depozytu wiary.
Ich rolą nie jest "ulepszanie" czy
"uzupełnianie" ostatecznego Objawienia Chrystusa, lecz
pomoc w pełniejszym przeżywaniu go w jakiejś epoce
historycznej. Zmysł wiary wiernych, kierowany przez Urząd
Nauczycielski Kościoła, umie rozróżniać i przyjmować to, co
w tych objawieniach stanowi autentyczne wezwanie Chrystusa lub
świętych skierowane do Kościoła.</font><br>
Wiara chrześcijańska nie może przyjąć
"objawień" zmierzających do przekroczenia czy
poprawienia Objawienia, którego Chrystus jest wypełnieniem.
Chodzi w tym wypadku o pewne religie niechrześcijańskie, a
także o pewne ostatnio powstałe sekty, które opierają się na
takich "objawieniach".</font></p>

<p align="justify"><a name="o5kkkI-1-2"><b><i>W skrócie</i></b></a></p>

<p align="justify"><b class="par" id="68">68</b><i> Bóg z miłości objawił się i udzielił
człowiekowi. Przynosi w ten sposób ostateczną i przeobfitą
odpowiedź na pytania, jakie stawia sobie człowiek o sens i cel
swego życia.</i></p>

<p align="justify"><b class="par" id="69">69</b><i> Bóg objawił się
człowiekowi, odsłaniając przed nim stopniowo swoją tajemnicę
przez czyny<font color="#008000"> </font>i przez słowa.</i></p>

<p align="justify"><b class="par" id="70">70</b><i> Poza świadectwem, jakie Bóg daje o sobie w
rzeczach stworzonych, objawił On siebie samego naszym pierwszym
rodzicom. Mówił do nich, a po upadku obiecał im zbawienie </i>
<a href="przypisy/przypisy-1-2.htm#73" target="_self"><sup><font color="red"><b>35</b></font></sup></a>
<i> i ofiarował swoje przymierze.</i></p>

<p align="justify"><b class="par" id="71">71</b><i> Bóg zawarł wieczne przymierze z Noem i
wszystkimi istotami żyjącymi</i>
<a href="przypisy/przypisy-1-2.htm#74" target="_self"><sup><font color="red"><b>36</b></font></sup></a>
<i>. Będzie ono trwało, dopóki trwa świat.</i></p>

<p align="justify"><b class="par" id="72">72</b><i> Bóg wybrał Abrahama i zawarł przymierze z nim
i jego potomstwem. Uformował z niego swój lud, któremu przez
Mojżesza objawił swoje Prawo. Przez proroków przygotowywał
ten lud na przyjęcie zbawienia przeznaczonego dla całego rodzaju ludzkiego.</i></p>

<p align="justify"><b class="par" id="73">73</b><i> Bóg objawił się w pełni, posyłając swego
Syna, w którym ustanowił wieczne Przymierze. Jest On
ostatecznym Słowem Ojca; nie będzie już po Nim innego
objawienia.</i></p>

<p align="center"><br>
<a name="o6kkkI-1-2"><b>Artykuł drugi</b></a></p>

<p align="center"><b>PRZEKAZYWANIE OBJAWIENIA BOŻEGO</b></p>

<p align="justify"><b class="par" id="74">74</b> Bóg "pragnie, by wszyscy ludzie zostali
zbawieni i doszli do poznania prawdy" (1 Tm 2, 4), czyli
Chrystusa Jezusa
<a href="przypisy/przypisy-1-2.htm#75" target="_self"><sup><font color="red"><b>37</b></font></sup></a>
. Jest więc konieczne, by Chrystus był
głoszony wszystkim narodom i wszystkim ludziom, i by w ten
sposób Objawienie docierało aż na krańce świata.</p>

<p align="justify">Bóg najłaskawiej postanowił, aby to, co dla
zbawienia wszystkich narodów objawił, pozostało na zawsze
zachowane w całości i przekazywane było wszystkim
pokoleniom</font>
<a href="przypisy/przypisy-1-2.htm#76" target="_self"><sup><font color="red"><b>38</b></font></sup></a> .</p>

<p align="justify"><a name="o7kkkI-1-2"><b>I. Tradycja apostolska</b></a></p>

<p align="justify"><b class="par" id="75">75</b> "Chrystus Pan, w którym całe Objawienie Boga
najwyższego znajduje swe dopełnienie, polecił Apostołom, by
Ewangelię przyobiecaną przedtem przez Proroków, którą sam
wypełnił i ustami własnymi obwieścił, głosili wszystkim,
jako źródło wszelkiej prawdy zbawiennej i normy moralnej,
przekazując im dary Boże"
<a href="przypisy/przypisy-1-2.htm#77" target="_self"><sup><font color="red"><b>39</b></font></sup></a> .</p>

<p align="justify"><b class="nagl">Przepowiadanie apostolskie...</b></p>

<p align="justify"><b class="par" id="76">76</b> Przekazywanie Ewangelii, zgodnie z nakazem Pana,
dokonuje się dwoma sposobami:<br>
<i>Ustnie</i>: za pośrednictwem "Apostołów, którzy
nauczaniem ustnym, przykładami i instytucjami przekazali to, co
otrzymali z ust Chrystusa, z Jego zachowania się i czynów, albo
czego nauczyli się od Ducha Świętego";<br>
<i>Pisemnie</i>: "przez tych Apostołów i mężów
apostolskich, którzy wspierani natchnieniem tegoż Ducha
Świętego, na piśmie utrwalili wieść o zbawieniu
<a href="przypisy/przypisy-1-2.htm#78" target="_self"><sup><font color="red"><b>40</b></font></sup></a>.</p>

<p align="justify">...kontynuowane przez sukcesję apostolską</p>

<p align="justify"><b class="par" id="77">77</b> "Aby Ewangelia była zawsze w swej całości i
żywotności w Kościele zachowywana, zostawili apostołowie
biskupów jako następców swoich <span lang="en"><font face="Times New Roman">&#171;</font></span>przekazując im swoje
stanowisko nauczycielskie<span lang="en"><font face="Times New Roman">&#187;</font></span>
<a href="przypisy/przypisy-1-2.htm#79" target="_self"><sup><font color="red"><b>41</b></font></sup></a>
. Rzeczywiście, "nauczanie apostolskie, które w szczególny sposób
wyrażone jest w księgach natchnionych, miało być zachowane w
ciągłym następstwie aż do czasów ostatecznych
<a href="przypisy/przypisy-1-2.htm#80" target="_self"><sup><font color="red"><b>42</b></font></sup></a>.</p>

<p align="justify"><b class="par" id="78">78</b> To żywe przekazywanie, wypełniane w Duchu
Świętym, jest nazywane Tradycją w odróżnieniu od Pisma
świętego, z którym jednak jest ściśle powiązane. Przez
Tradycję "Kościół w swej nauce, w swym życiu i kulcie
uwiecznia i przekazuje wszystkim pokoleniom to wszystko, czym on
jest, i to wszystko, w co wierzy
<a href="przypisy/przypisy-1-2.htm#81" target="_self"><sup><font color="red"><b>43</b></font></sup></a>
. "Wypowiedzi Ojców świętych świadczą o obecności tej życiodajnej Tradycji,
której bogactwa przelewają się w działalność i życie
wierzącego i modlącego się Kościoła
<a href="przypisy/przypisy-1-2.htm#82" target="_self"><sup><font color="red"><b>44</b></font></sup></a>.</p>

<p align="justify"><b class="par" id="79">79</b> W ten sposób udzielanie się Ojca, którego
dokonał On przez swoje Słowo w Duchu Świętym, pozostaje
obecne i aktywne w Kościele: "Bóg, który niegdyś
przemówił, rozmawia bez przerwy z Oblubienicą swego Syna
ukochanego, a Duch Święty, przez którego żywy głos Ewangelii
rozbrzmiewa w Kościele, a przez Kościół w świecie, wprowadza
wiernych we wszelką prawdę oraz sprawia, że słowo Chrystusowe
obficie w nich mieszka
<a href="przypisy/przypisy-1-2.htm#83" target="_self"><sup><font color="red"><b>45</b></font></sup></a>.</p>

<p align="justify"><a name="o8kkkI-1-2"><b>II. Relacja między Tradycją i Pismem
świętym</b></a></p>

<p align="justify"><b class="nagl">Wspólne źródło...</b></p>

<p align="justify"><b class="par" id="80">80</b> "Tradycja święta i Pismo święte ściśle
się z sobą łączą i komunikują... wypływając z tego samego
źródła Bożego, zrastają się jakoś w jedno i zdążają do
tego samego celu
<a href="przypisy/przypisy-1-2.htm#84" target="_self"><sup><font color="red"><b>46</b></font></sup></a>
. Tradycja i Pismo święte uobecniają i
ożywiają w Kościele misterium Chrystusa, który obiecał
pozostać ze swoimi "przez wszystkie dni, aż do skończenia
świata" (Mt 28, 20).</p>

<p align="justify"><b class="nagl">...dwóch różnych sposobów przekazywania</b></p>

<p align="justify"><b class="par" id="81">81</b> "<i>Pismo święte</i> jest mową Bożą,
utrwaloną pod natchnieniem Ducha Świętego na piśmie.<br>
<i>Święta Tradycja</i> słowo Boże przez Chrystusa Pana i
Ducha Świętego powierzone Apostołom przekazuje w całości ich
następcom, by oświeceni Duchem Prawdy, wiernie je w swym
nauczaniu zachowywali, wyjaśniali i rozpowszechniali".</p>

<p align="justify"><b class="par" id="82">82</b> Wynika z tego, że Kościół, któremu zostało
powierzone przekazywanie i interpretowanie Objawienia,
"osiąga pewność swoją co do wszystkich spraw objawionych
nie przez samo Pismo święte. Toteż obydwoje należy z równym
uczuciem czci i poważania przyjmować i mieć w
poszanowaniu
<a href="przypisy/przypisy-1-2.htm#85" target="_self"><sup><font color="red"><b>47</b></font></sup></a> <br>
Tradycja apostolska i tradycje eklezjalne</p>

<p align="justify"><b class="par" id="83">83</b> Tradycja apostolska, o której tu
mówimy, pochodzi od Apostołów i przekazuje to, co oni
otrzymali z nauczania i przykładu Jezusa, oraz to, czego
nauczył ich Duch Święty. Pierwsze pokolenie chrześcijan nie
miało jeszcze spisanego Nowego Testamentu; sam Nowy Testament
poświadcza więc proces żywej Tradycji. </font><br>
Od Tradycji apostolskiej należy odróżnić
"tradycje" teologiczne, dyscyplinarne, liturgiczne i
pobożnościowe, jakie uformowały się w ciągu wieków w
Kościołach lokalnych. Stanowią one szczególne formy, przez
które wielka Tradycja wyraża się stosownie do różnych miejsc
i różnych czasów. W jej świetle mogą one być podtrzymywane,
modyfikowane lub nawet odrzucane pod przewodnictwem Urzędu
Nauczycielskiego Kościoła.</font></p>

<p align="justify"><a name="o9kkkI-1-2"><b>III. Interpretacja depozytu wiary</b></a></p>

<p align="justify"><b class="nagl">Depozyt wiary powierzony całemu Kościołowi</b></p>

<p align="justify"><b class="par" id="84">84</b> "Święty
depozyt
<a href="przypisy/przypisy-1-2.htm#86" target="_self"><sup><font color="red"><b>48</b></font></sup></a>
wiary (<i>depositum fidei</i>), zawarty w
świętej Tradycji i Piśmie świętym, został powierzony przez
Apostołów wspólnocie Kościoła. "Na nim polegając,
cały lud święty zjednoczony ze swymi pasterzami trwa stale w
nauce Apostołów, we wspólnocie braterskiej, w łamaniu chleba
i w modlitwach, tak iż szczególna zaznacza się
jednomyślność przełożonych i wiernych w zachowywaniu
przekazanej wiary, w praktykowaniu jej i wyznawaniu
<a href="przypisy/przypisy-1-2.htm#87" target="_self"><sup><font color="red"><b>49</b></font></sup></a>.</p>

<p align="justify"><b class="nagl">Urząd Nauczycielski Kościoła</b></p>

<p align="justify"><b class="par" id="85">85</b> "Zadanie autentycznej interpretacji słowa
Bożego, spisanego czy przekazanego przez Tradycję, powierzone
zostało samemu tylko żywemu Urzędowi Nauczycielskiemu
Kościoła, który autorytatywnie działa w imieniu Jezusa
Chrystusa
<a href="przypisy/przypisy-1-2.htm#88" target="_self"><sup><font color="red"><b>50</b></font></sup></a>
, to znaczy biskupom w komunii z następcą
Piotra, Biskupem Rzymu.</p>

<p align="justify"><b class="par" id="86">86 </b>"Urząd ten Nauczycielski nie jest ponad
słowem Bożym, lecz jemu służy, nauczając tylko tego, co
zostało przekazane. Z rozkazu Bożego i przy pomocy Ducha
Świętego słucha on pobożnie słowa Bożego, święcie go
strzeże i wiernie wyjaśnia. I wszystko, co podaje do wierzenia
jako objawione przez Boga, czerpie z tego jednego depozytu
wiary"
<a href="przypisy/przypisy-1-2.htm#89" target="_self"><sup><font color="red"><b>51</b></font></sup></a>.</p>

<p align="justify"><b class="par" id="87">87</b> Pamiętając o słowach Chrystusa skierowanych do
Apostołów: "Kto was słucha, Mnie słucha" (Łk 10, 16)
<a href="przypisy/przypisy-1-2.htm#90" target="_self"><sup><font color="red"><b>52</b></font></sup></a>
, wierni z uległością przyjmują nauczanie i wskazania,
które są im przekazywane w różnych formach przez ich
pasterzy.</p>

<p align="justify"><b class="nagl">Dogmaty wiary</b></p>

<p align="justify"><b class="par" id="88">88</b> Urząd Nauczycielski
Kościoła w pełni angażuje władzę otrzymaną od Chrystusa,
gdy definiuje dogmaty, to znaczy, gdy w formie zobowiązującej
lud chrześcijański do nieodwołalnego przylgnięcia przez
wiarę przedkłada prawdy zawarte w Objawieniu Bożym lub kiedy proponuje w sposób definitywny
prawdy, mające z nim konieczny związek.</p>

<p align="justify"><b class="par" id="89">89</b> Między naszym życiem duchowym i dogmatami istnieje
organiczna więź. Dogmaty są światłem na drodze naszej wiary;
oświecają ją i nadają jej pewność. I na odwrót, jeśli
nasze życie jest prawe, to nasz rozum i nasze serce są otwarte
na przyjęcie światła dogmatów wiary
<a href="przypisy/przypisy-1-2.htm#91" target="_self"><sup><font color="red"><b>53</b></font></sup></a>.</p>

<p align="justify"><b class="par" id="90">90</b> Wzajemne związki i
spójność dogmatów można odnaleźć w całości Objawienia
tajemnicy Chrystusa
<a href="przypisy/przypisy-1-2.htm#92" target="_self"><sup><font color="red"><b>54</b></font></sup></a>
.&nbsp; Trzeba bowiem pamiętać, że
"różnorodność ich związków z podstawami wiary
chrześcijańskiej wyznacza
porządek, czyli <span lang="en"><font face="Times New Roman">&#171;</font></span>hierarchię<span lang="en"><font face="Times New Roman">&#187;</font></span> prawd nauki
katolickiej"
<a href="przypisy/przypisy-1-2.htm#93" target="_self"><sup><font color="red"><b>55</b></font></sup></a>.</p>

<p align="justify"><b class="nagl">Nadprzyrodzony zmysł wiary</b></p>

<p align="justify"><b class="par" id="91">91</b> Wszyscy wierni uczestniczą w zrozumieniu i
przekazywaniu prawdy objawionej. Otrzymali oni namaszczenie od
Ducha Świętego, który ich poucza
<a href="przypisy/przypisy-1-2.htm#94" target="_self"><sup><font color="red"><b>56</b></font></sup></a>
i prowadzi do całej prawdy
<a href="przypisy/przypisy-1-2.htm#95" target="_self"><sup><font color="red"><b>57</b></font></sup></a>.</p>

<p align="justify"><b class="par" id="92">92</b> "Ogół wiernych... nie może zbłądzić w
wierze i tę szczególną swoją właściwość ujawnia przez
nadprzyrodzony zmysł wiary całego ludu, gdy <span lang="en">
<font face="Times New Roman">&#171;</font></span>poczynając
od biskupów aż po ostatniego z wiernych świeckich<span lang="en"><font face="Times New Roman">&#187;</font></span>
ujawnia on swą powszechną zgodność w sprawach wiary i
obyczajów"
<a href="przypisy/przypisy-1-2.htm#96" target="_self"><sup><font color="red"><b>58</b></font></sup></a>.</p>

<p align="justify"><b class="par" id="93">93</b> "Dzięki owemu zmysłowi wiary, wzbudzonemu i
podtrzymywanemu przez Ducha Prawdy, Lud Boży pod przewodem
świętego Urzędu Nauczycielskiego... niezachwianie trwa przy
wierze raz podanej świętym; wnika w nią głębiej z pomocą
słusznego osądu i w sposób pewniejszy stosuje ją w
życiu"
<a href="przypisy/przypisy-1-2.htm#97" target="_self"><sup><font color="red"><b>59</b></font></sup></a>.</p>

<p align="justify"><b class="nagl">Wzrost w rozumieniu wiary</b></p>

<p align="justify"><b class="par" id="94">94</b> Dzięki pomocy Ducha Świętego w życiu Kościoła
może wzrastać rozumienie zarówno rzeczywistości, jak też
słów depozytu wiary:<br>
- przez "kontemplację oraz dociekanie wiernych, którzy
rozważają je w swoim sercu"
<a href="przypisy/przypisy-1-2.htm#98" target="_self"><sup><font color="red"><b>60</b></font></sup></a>
, szczególnie przez
"dociekania teologiczne, które zmierzają do coraz
głębszego poznania prawdy objawionej"
<a href="przypisy/przypisy-1-2.htm#99" target="_self"><sup><font color="red"><b>61</b></font></sup></a>; <br>
- przez głębokie rozumienie "spraw duchowych",
których doświadczają wierzący
<a href="przypisy/przypisy-1-2.htm#100" target="_self"><sup><font color="red"><b>62</b></font></sup></a>
; <i>Divina eloquia cum
legente crescunt</i> - "Słowa Boże wzrastają wraz z tym,
kto je czyta"
<a href="przypisy/przypisy-1-2.htm#101" target="_self"><sup><font color="red"><b>63</b></font></sup></a>;<br>
- przez "nauczanie tych, którzy wraz z sukcesją biskupią
otrzymali niezawodny charyzmat prawdy"
<a href="przypisy/przypisy-1-2.htm#102" target="_self"><sup><font color="red"><b>64</b></font></sup></a>.</p>

<p align="justify"><b class="par" id="95">95 </b>"Jasne więc jest, że święta Tradycja, Pismo
święte i Urząd Nauczycielski Kościoła, wedle
najmądrzejszego postanowienia Bożego, tak ściśle ze sobą
się łączą i zespalają, że jedno bez pozostałych nie może
istnieć, a wszystkie te czynniki razem, każdy na swój sposób,
pod natchnieniem jednego Ducha Świętego przyczyniają się
skutecznie do zbawienia dusz"
<a href="przypisy/przypisy-1-2.htm#103" target="_self"><sup><font color="red"><b>65</b></font></sup></a>.</p>

<p align="justify"><a name="o10kkkI-1-2"><b><i>W skrócie</i></b></a></p>

<p align="justify"><b class="par" id="96">96</b><i> To, co Chrystus powierzył Apostołom, przekazali
oni przez swoje przepowiadanie i pisma, pod natchnieniem Ducha
Świętego, wszystkim pokoleniom, aż do chwalebnego powrotu
Chrystusa.</i></p>

<p align="justify"><b class="par" id="97">97</b><i> "Święta Tradycja i Pismo święte
stanowią jeden święty depozyt słowa Bożego</i>"
<a href="przypisy/przypisy-1-2.htm#104" target="_self"><sup><font color="red"><b>66</b></font></sup></a>, w
<i>którym - jak w zwierciadle - Kościół pielgrzymujący
kontempluje Boga, źródło wszystkich swoich bogactw.</i></p>

<p align="justify"><b class="par" id="98">98</b><i> "Kościół w swojej nauce, w swoim życiu i
kulcie uwiecznia i przekazuje wszystkim pokoleniom to wszystko,
czym on jest, i to wszystko, w co wierzy</i>"
<a href="przypisy/przypisy-1-2.htm#105" target="_self"><sup><font color="red"><b>67</b></font></sup></a>.</p>

<p align="justify"><b class="par" id="99">99 </b><i>Dzięki nadprzyrodzonemu zmysłowi wiary cały
Lud Boży nieustannie przyjmuje dar Objawienia Bożego, wnika w
nie coraz głębiej i coraz pełniej nim żyje.</i></p>

<p align="justify"><b class="par" id="100">100</b><i> Zadanie autentycznej interpretacji słowa
Bożego zostało powierzone samemu Urzędowi Nauczycielskiemu
Kościoła, papieżowi i biskupom pozostającym w komunii z nim.</i></p>

<p align="center"><a name="o11kkkI-1-2"><b>Artykuł trzeci</b></a></p>

<p align="center"><b>PISMO ŚWIĘTE</b></p>

<p align="justify"><b class="nagl">I. Chrystus - jedyne Słowo Pisma świętego</b></p>

<p align="justify"><b class="par" id="101">101</b> Bóg, zstępując w swej dobroci, by objawić się
ludziom, przemawia do nich ludzkimi słowami: "Słowa Boże,
wyrażone językami ludzkimi, upodobniły się do mowy ludzkiej,
jak niegdyś Słowo Ojca Przedwiecznego, przyjąwszy słabe
ciało ludzkie, upodobniło się do ludzi"
<a href="przypisy/przypisy-1-2.htm#106" target="_self"><sup><font color="red"><b>68</b></font></sup></a>.</p>

<p align="justify"><b class="par" id="102">102</b> Przez wszystkie słowa Pisma świętego Bóg
wypowiada tylko jedno Słowo, swoje jedyne Słowo, w którym
wypowiada się cały
<a href="przypisy/przypisy-1-2.htm#107" target="_self"><sup><font color="red"><b>69</b></font></sup></a>: </p>

<p align="justify">Pamiętajcie, że to samo Słowo Boże
rozciąga się na wszystkie księgi, że to samo Słowo
rozbrzmiewa na ustach wszystkich świętych pisarzy. To Słowo,
które było na początku u Boga, nie potrzebuje sylab, ponieważ
nie jest zależne od czasu</font>
<a href="przypisy/przypisy-1-2.htm#108" target="_self"><sup><font color="red"><b>70</b></font></sup></a>. </p>

<p align="justify"><b class="par" id="103">103</b> Z tego powodu Kościół zawsze czcił Pismo
święte, podobnie jak czci Ciało Pana. Nie przestaje ukazywać
wiernym Chleba życia branego ze stołu Słowa Bożego i Ciała
Chrystusa
<a href="przypisy/przypisy-1-2.htm#109" target="_self"><sup><font color="red"><b>71</b></font></sup></a>.</p>

<p align="justify"><b class="par" id="104">104</b> W Piśmie świętym Kościół nieustannie znajduje
swój pokarm i swoją moc
<a href="przypisy/przypisy-1-2.htm#110" target="_self"><sup><font color="red"><b>72</b></font></sup></a>,
ponieważ przyjmuje w nim nie tylko
słowo ludzkie, ale to, czym jest ono rzeczywiście: Słowo
Boże
<a href="przypisy/przypisy-1-2.htm#111" target="_self"><sup><font color="red"><b>73</b></font></sup></a>
. "W księgach świętych Ojciec, który jest w
niebie, spotyka się miłościwie ze swymi dziećmi i prowadzi z
nimi rozmowę"
<a href="przypisy/przypisy-1-2.htm#112" target="_self"><sup><font color="red"><b>74</b></font></sup></a>.</p>

<p align="justify"><a name="o12kkkI-1-2"><b>II. Natchnienie i prawda Pisma
świętego</b></a></p>

<p align="justify"><b class="par" id="105">105</b> <i>Bóg jest Autorem Pisma świętego.</i>
"Prawdy przez Boga objawione, które są zawarte i wyrażone
w Piśmie świętym, spisane zostały pod natchnieniem Ducha
Świętego.<br>
Święta Matka Kościół uważa, na podstawie wiary
apostolskiej, księgi tak Starego, jak Nowego Testamentu w
całości, ze wszystkimi ich częściami za święte i
kanoniczne, dlatego że, spisane pod natchnieniem Ducha
Świętego, Boga mają za Autora i jako takie zostały
Kościołowi przekazane"
<a href="przypisy/przypisy-1-2.htm#113" target="_self"><sup><font color="red"><b>75</b></font></sup></a>.</p>

<p align="justify"><b class="par" id="106">106</b><i> Bóg natchnął ludzkich autorów ksiąg
świętych.</i> "Do sporządzenia ksiąg świętych Bóg
wybrał ludzi, którymi posłużył się jako używającymi
swoich zdolności i sił, by dzięki Jego działaniu w nich i
przez nich oni sami jako prawdziwi autorzy przekazali na piśmie
to wszystko, i tylko to, czego On chciał"
<a href="przypisy/przypisy-1-2.htm#114" target="_self"><sup><font color="red"><b>76</b></font></sup></a>.</p>

<p align="justify"><b class="par" id="107">107</b> <i>Księgi natchnione nauczają prawdy.</i>
"Ponieważ wszystko, co twierdzą autorzy natchnieni, czyli
hagiografowie, powinno być uważane za stwierdzone przez Ducha
Świętego, należy zatem uznawać, że księgi biblijne w
sposób pewny, wiernie i bez błędu uczą prawdy, jaka z woli
Bożej miała być przez Pismo święte utrwalona dla naszego
zbawienia"
<a href="przypisy/przypisy-1-2.htm#115" target="_self"><sup><font color="red"><b>77</b></font></sup></a>.</p>

<p align="justify"><b class="par" id="108">108</b> Wiara chrześcijańska
nie jest jednak "religią Księgi". Chrześcijaństwo
jest religią "Słowa" Bożego<font color="#008000">: </font>"Słowa
nie<font color="#008000"> </font>spisanego, lecz Słowa Wcielonego i żywego"
<a href="przypisy/przypisy-1-2.htm#116" target="_self"><sup><font color="red"><b>78</b></font></sup></a>.
Aby słowa Pisma świętego nie pozostawały martwą literą, trzeba, by Chrystus,
wieczne Słowo Boga żywego, przez Ducha Świętego oświecił nasze umysły, abyśmy
"rozumieli Pisma"(Łk 24,45).</p>

<p align="justify"><a name="o13kkkI-1-2"><b>III. Duch Święty -
"Interpretator" Pisma świętego</b></a></p>

<p align="justify"><b class="par" id="109">109</b> W Piśmie świętym Bóg mówi do człowieka w
sposób ludzki. Aby dobrze interpretować Pismo święte, trzeba
więc zwracać uwagę na to, co autorzy ludzcy rzeczywiście
zamierzali powiedzieć i co Bóg chciał nam ukazać przez ich
słowa
<a href="przypisy/przypisy-1-2.htm#117" target="_self"><sup><font color="red"><b>79</b></font></sup></a>.</p>

<p align="justify"><b class="par" id="110">110</b> W celu zrozumienia<i> intencji autorów świętych</i>
trzeba uwzględnić okoliczności ich czasu i kultury,
"rodzaje literackie" używane w danej epoce, a także
przyjęte sposoby myślenia, mówienia i opowiadania. Inaczej
bowiem ujmuje się i wyraża prawdę w różnego rodzaju tekstach
historycznych, prorockich, poetyckich czy w innych rodzajach
literackich
<a href="przypisy/przypisy-1-2.htm#118" target="_self"><sup><font color="red"><b>80</b></font></sup></a>.</p>

<p align="justify"><b class="par" id="111">111</b> Ponieważ Pismo święte jest natchnione, istnieje
druga zasada poprawnej interpretacji, nie mniej ważna niż
poprzednia, bez której Pismo święte byłoby martwą literą:
"Pismo święte powinno być czytane i interpretowane w tym
samym Duchu, w jakim zostało napisane"
<a href="przypisy/przypisy-1-2.htm#119" target="_self"><sup><font color="red"><b>81</b></font></sup></a>.<br>
Sobór Watykański II wskazuje na <i>trzy kryteria</i>
interpretacji Pisma świętego, odpowiadające Duchowi, który je
natchnął
<a href="przypisy/przypisy-1-2.htm#120" target="_self"><sup><font color="red"><b>82</b></font></sup></a>:<br>
<br>
<b class="par" id="112">112</b> 1. <i>Zwracać uwagę przede wszystkim na
"treść i jedność całego Pisma świętego".</i>
Jakkolwiek byłyby zróżnicowane księgi, z których składa
się Pismo święte, to jest ono jednak jedno ze względu na
jedność Bożego zamysłu, którego Jezus Chrystus jest
ośrodkiem i sercem, otwartym po wypełnieniu Jego Paschy
<a href="przypisy/przypisy-1-2.htm#121" target="_self"><sup><font color="red"><b>83</b></font></sup></a>:</p>

<p align="justify">Serce</font>
<a href="przypisy/przypisy-1-2.htm#122" target="_self"><sup><font color="red"><b>84</b></font></sup></a>
Chrystusa oznacza Pismo święte,
które pozwala poznać serce Chrystusa. Przed męką serce
Chrystusa było zamknięte, ponieważ Pismo święte było
niejasne. Pismo święte zostało otwarte po męce, by ci,
którzy je teraz rozumieją, wiedzieli i rozeznawali, w jaki
sposób powinny być interpretowane proroctwa</font>
<a href="przypisy/przypisy-1-2.htm#123" target="_self"><sup><font color="red"><b>85</b></font></sup></a>.</p>

<p align="justify"><b class="par" id="113">113</b> 2.<i> Czytać Pismo święte w "żywej
Tradycji całego Kościoła".</i> Według powiedzenia Ojców
Kościoła, <i>Sacra Scriptura principalius est in corde
Ecclesiae et quam in materialibus instrumentis scripta </i>-
"Pismo święte jest bardziej wypisane na sercu Kościoła
niż na pergaminie". Istotnie, Kościół nosi w swojej
Tradycji żywą pamięć słowa Bożego, a Duch Święty
przekazuje mu duchową interpretację Pisma świętego (<i>secundum
spiritualem sensum quem Spiritus donat Ecclesiae</i>
"według sensu duchowego, który Duch daje
Kościołowi"
<a href="przypisy/przypisy-1-2.htm#124" target="_self"><sup><font color="red"><b>86</b></font></sup></a>).</p>

<p align="justify"><b class="par" id="114">114</b> 3. <i>Uwzględniać "analogię wiary"</i>
<a href="przypisy/przypisy-1-2.htm#125" target="_self"><sup><font color="red"><b>87</b></font></sup></a>.
Przez "analogię wiary" rozumiemy spójność prawd
wiary między sobą i w całości planu Objawienia. </p>

<p align="justify"><b class="nagl">Różne sensy Pisma świętego</b></p>

<p align="justify"><b class="par" id="115">115</b> Według starożytnej tradycji można
wyróżnić dwa rodzaje sensu Pisma świętego: dosłowny i
duchowy; sens duchowy dzieli się jeszcze na sens alegoryczny,
moralny i anagogiczny. Ścisła zgodność między tymi czterema
rodzajami sensu zapewnia całe jego bogactwo w żywej lekturze
Pisma świętego w Kościele:</font></p>

<p align="justify"><b class="par" id="116">116</b> <i>Sens
dosłowny</i>. Jest to sens oznaczany przez słowa Pisma
świętego i odkrywany przez egzegezę, która opiera się na
zasadach poprawnej interpretacji.<i> Omnes sensus (sc. sacrae
Scripturae) fundentur super unum, scilicetlitteralem - </i>"Wszystkie
rodzaje sensu Pisma świętego powinny się opierać na sensie
dosłownym"</font>
<a href="przypisy/przypisy-1-2.htm#126" target="_self"><sup><font color="red"><b>88</b></font></sup></a>.</p>

<p align="justify"><b class="par" id="117">117</b><b> </b><i>Sens duchowy.</i> Ze
względu na jedność zamysłu Bożego nie tylko tekst Pisma
świętego, lecz także rzeczywistości i wydarzenia, o których
mówi, mogą być znakami1. <br>
1.<i>Sens alegoryczny</i>. Możemy osiągnąć głębsze
zrozumienie wydarzeń, poznając ich znaczenie w Chrystusie. Na
przykład przejście przez Morze Czerwone jest znakiem
zwycięstwa Chrystusa, a przez to także znakiem chrztu</font>
<a href="przypisy/przypisy-1-2.htm#127" target="_self"><sup><font color="red"><b>89</b></font></sup></a>.<br>
2. <i>Sens moralny.</i> Wydarzenia opowiadane w
Piśmie świętym powinny prowadzić nas do prawego
postępowania. Zostały zapisane "ku pouczeniu nas" (1
Kor 10, 11)</font>
<a href="przypisy/przypisy-1-2.htm#128" target="_self"><sup><font color="red"><b>90</b></font></sup></a>.<br>
3. <i>Sens anagogiczny. </i>Możemy widzieć pewne
rzeczywistości i wydarzenia w ich znaczeniu wiecznym; prowadzą
nas (gr. <i>anagoge</i>) do naszej Ojczyzny. W ten sposób
Kościół na ziemi jest znakiem Jeruzalem niebieskiego</font>
<a href="przypisy/przypisy-1-2.htm#129" target="_self"><sup><font color="red"><b>91</b></font></sup></a>.</p>

<p align="justify"><b class="par" id="118">118</b> Średniowieczny
dwuwiersz streszcza znaczenie czterech sensów:</font><br>
<br>
<i>Littera gesta docet, quid credas allegoria, </i></font><i><br>
</i><i>Moralis quid agas, guo tendas anagogia.</i></font><br>
Sens dosłowny poucza o wydarzeniach, alegoria o tym, w co należy
wierzyć, <br>
sens moralny mówi, co należy czynić, anagogia - do czego dążyć.</font></p>

<p align="justify"><b class="par" id="119">119</b> "Zadaniem egzegetów jest pracować
według tych zasad nad głębszym zrozumieniem i wyjaśnieniem
sensu Pisma świętego, aby dzięki badaniu przygotowawczemu sąd
Kościoła nabywał dojrzałości. Albowiem wszystko to, co
dotyczy sposobu interpretowania Pisma świętego, podlega
ostatecznie sądowi Kościoła, który ma od Boga polecenie i
posłannictwo strzeżenia i wyjaśniania słowa Bożego"
<a href="przypisy/przypisy-1-2.htm#130" target="_self"><sup><font color="red"><b>92</b></font></sup></a>.</p>

<p align="justify"><i>Ego vero Evangelio non crederem, nisi me
catholicae Ecclesiae commoveret auctoritas</i> - Nie wierzyłbym
Ewangelii, gdyby nie skłaniał mnie do tego autorytet Kościoła
katolickiego</font>
<a href="przypisy/przypisy-1-2.htm#131" target="_self"><sup><font color="red"><b>93</b></font></sup></a>.</p>

<p align="justify"><a name="o14kkkI-1-2"><b>IV. Kanon Pisma świętego</b></a></p>

<p align="justify"><b class="par" id="120">120</b> Tradycja apostolska pozwoliła Kościołowi
rozpoznać, jakie pisma powinny być zaliczone do ksiąg
świętych
<a href="przypisy/przypisy-1-2.htm#132" target="_self"><sup><font color="red"><b>94</b></font></sup></a>.
Pełna ich lista została nazwana "kanonem" Pisma świętego. Składa się on z 46 ksiąg
Starego Testamentu (45, jeśli Księgę Jeremiasza i Lamentacje
liczy się razem) i 27 ksiąg Nowego Testamentu
<a href="przypisy/przypisy-1-2.htm#133" target="_self"><sup><font color="red"><b>95</b></font></sup></a>:<br>
<br>
Stary Testament: Księga Rodzaju, Wyjścia,
Kapłańska, Liczb, Powtórzonego Prawa, Jozuego, Sędziów, Rut,
dwie Księgi Samuela, dwie Księgi Królewskie, dwie Księgi
Kronik, Księga Ezdrasza, Nehemiasza, Tobiasza, Judyty, Estery,
dwie Księgi Machabejskie, Księga Hioba, Psalmów, Przysłów,
Koheleta (Eklezjastesa), Pieśń nad pieśniami, Księga
Mądrości, Mądrość Syracha (Eklezjastyk), Księga Izajasza,
Jeremiasza, Lamentacje, Księga Barucha, Ezechiela, Daniela,
Ozeasza, Joela, Amosa, Abdiasza, Jonasza, Micheasza, Nahuma,
Habakuka, Sofoniasza, Aggeusza, Zachariasza, Malachiasza;<br>
</font><br>
Nowy Testament: Ewangelie według: św. Mateusza,
św. Marka, św. Łukasza, św. Jana, Dzieje Apostolskie, Listy
św. Pawła: do Rzymian, dwa Listy do Koryntian, do Galatów,
Efezjan, Filipian, Kolosan, dwa Listy do Tesaloniczan, dwa Listy
do Tymoteusza, Tytusa, Filemona, List do Hebrajczyków, List św.
Jakuba, dwa Listy św. Piotra, trzy Listy św. Jana, List św.
Judy, Apokalipsa.</font></p>

<p align="justify"><b class="nagl">Stary Testament</b></p>

<p align="justify"><b class="par" id="121">121 </b>Stary Testament jest nieodłączną częścią
Pisma świętego. Jego księgi są natchnione przez Boga i
zachowują trwałą wartość
<a href="przypisy/przypisy-1-2.htm#134" target="_self"><sup><font color="red"><b>96</b></font></sup></a>,
ponieważ Stare Przymierze nigdy nie zostało odwołane.</p>

<p align="justify"><b class="par" id="122">122</b> Istotnie, ekonomia Starego Testamentu była przede
wszystkim ukierunkowana na przygotowanie przyjścia Chrystusa,
Odkupiciela świata. Chociaż księgi Starego Testamentu
zawierają także "sprawy niedoskonałe i
przemijające", świadczą o Boskiej pedagogii zbawczej
miłości Boga. Znajdują się w nich "wzniosłe nauki o
Bogu oraz zbawienna mądrość co do życia człowieka i
przedziwny skarbiec modlitwy, w którym wreszcie utajona jest
tajemnica naszego zbawienia"
<a href="przypisy/przypisy-1-2.htm#135" target="_self"><sup><font color="red"><b>97</b></font></sup></a>. </p>

<p align="justify"><b class="par" id="123">123</b> Chrześcijanie czczą Stary Testament jako
prawdziwe słowo Boże. Kościół zawsze z mocą przeciwstawiał
się idei odrzucenia Starego Testamentu pod pretekstem, że Nowy
Testament doprowadził do jego przedawnienia (marcjonizm).</p>

<p align="justify"><b class="nagl">Nowy Testament</b></p>

<p align="justify"><b class="par" id="124">124</b> "Słowo Boże, które jest mocą Bożą ku
zbawieniu każdego wierzącego, w pismach Nowego Testamentu
znamienitym sposobem jest uobecnione i okazuje swoją
siłę"
<a href="przypisy/przypisy-1-2.htm#136" target="_self"><sup><font color="red"><b>98</b></font></sup></a>.
Pisma te przekazują nam ostateczną prawdę
Objawienia Bożego. Ich centralnym przedmiotem jest Jezus
Chrystus, wcielony Syn Boży, Jego czyny, Jego nauczanie, Jego
męka i Jego zmartwychwstanie, a także początki Jego Kościoła
pod działaniem Ducha Świętego
<a href="przypisy/przypisy-1-2.htm#137" target="_self"><sup><font color="red"><b>99</b></font></sup></a>.</p>

<p align="justify"><b class="par" id="125">125</b><i> Ewangelie</i> są sercem całego Pisma
świętego, "są bowiem głównym świadectwem życia i
nauki Słowa Wcielonego, naszego Zbawiciela"
<a href="przypisy/przypisy-1-2.htm#138" target="_self"><sup><font color="red"><b>100</b></font></sup></a>.</p>

<p align="justify"><b class="par" id="126">126</b> W formowaniu Ewangelii można
wyróżnić trzy etapy:</font><br>
1. <i>Życie i nauczanie Jezusa.</i> Kościół
stanowczo utrzymuje, że cztery Ewangelie, "których
historyczność bez wahania stwierdza, podają wiernie to, co
Jezus, Syn Boży, żyjąc wśród ludzi, dla wiecznego ich
zbawienia rzeczywiście uczynił i czego uczył aż do dnia, w
którym został wzięty do nieba".</font><br>
2. <i>Tradycja ustna.</i> "(Następnie)
Apostołowie po wniebowstąpieniu Pana to, co On powiedział i
czynił, przekazali słuchaczom w pełniejszym zrozumieniu,
którym cieszyli się, pouczeni chwalebnymi wydarzeniami życia
Jezusa oraz światłem Ducha Prawdy oświeceni".</font><br>
3. <i>Spisanie Ewangelii.</i> "Święci
autorzy napisali cztery Ewangelie, wybierając niektóre z wielu
wiadomości przekazanych ustnie lub pisemnie; ujmując pewne
rzeczy syntetycznie lub objaśniając, przy uwzględnieniu
sytuacji Kościołów; zachowując wreszcie formę
przepowiadania, ale zawsze tak, aby nam przekazać szczerą
prawdę o Jezusie"</font>
<a href="przypisy/przypisy-1-2.htm#139" target="_self"><sup><font color="red"><b>101</b></font></sup></a>.</p>

<p align="justify"><b class="par" id="127">127</b> Ewangelia w poczwórnej formie zajmuje w Kościele
wyjątkowe miejsce; świadczy o tym cześć, jaką otacza ją
liturgia, i nieporównany wpływ, jaki zawsze wywierała na
świętych:</p>

<p align="justify">Nie ma takiej nauki, która byłaby lepsza,
cenniejsza i wspanialsza niż tekst Ewangelii. Rozważajcie i
zachowujcie to, czego nasz Pan i Nauczyciel, Jezus Chrystus,
nauczał przez swoje słowa i co wypełniał przez swoje
czyny</font>
<a href="przypisy/przypisy-1-2.htm#140" target="_self"><sup><font color="red"><b>102</b></font></sup></a>.</p>

<p align="justify">W czasie moich modlitw zatrzymuję się przede
wszystkim przy Ewangelii; w niej znajduję wszystko, co konieczne
dla mojej biednej duszy. Odkrywam w niej ciągle nowe światła,
ukryty mistyczny sens</font>
<a href="przypisy/przypisy-1-2.htm#141" target="_self"><sup><font color="red"><b>103</b></font></sup></a>.</p>

<p align="justify"><b class="nagl">Jedność Starego i Nowego Testamentu</b></p>

<p align="justify"><b class="par" id="128">128</b> Kościół już w czasach apostolskich
<a href="przypisy/przypisy-1-2.htm#142" target="_self"><sup><font color="red"><b>104</b></font></sup></a>,
a potem nieustannie w swojej Tradycji, wyjaśniał jedność planu
Bożego w dwóch Testamentach za pośrednictwem <i>typologii.</i>
Rozpoznaje ona w dziełach Bożych Starego Testamentu figury
tego, czego Bóg dokonał w pełni czasów w Osobie swego
wcielonego Syna.</p>

<p align="justify"><b class="par" id="129">129</b> Chrześcijanie czytają więc Stary Testament w
świetle Chrystusa, który umarł i zmartwychwstał. Ta lektura
typologiczna ukazuje niewyczerpaną treść Starego Testamentu.
Nie pozwala ona zapomnieć, że Stary Testament zachowuje
własną wartość Objawienia, potwierdzonego na nowo przez
samego naszego Pana
<a href="przypisy/przypisy-1-2.htm#143" target="_self"><sup><font color="red"><b>105</b></font></sup></a>.
Zresztą także Nowy Testament wymaga, by
był czytany w świetle Starego. Czyniła to nieustannie
pierwotna katecheza chrześcijańska
<a href="przypisy/przypisy-1-2.htm#144" target="_self"><sup><font color="red"><b>106</b></font></sup></a>.
Według starożytnego
powiedzenia, "Nowy Testament jest ukryty w Starym, natomiast
Stary znajduje wyjaśnienie w Nowym" - <i>Novum in Vetere
latet et in Novo Vetus patet</i>
<a href="przypisy/przypisy-1-2.htm#145" target="_self"><sup><font color="red"><b>107</b></font></sup></a>.</p>

<p align="justify"><b class="par" id="130">130</b> Typologia oznacza dynamizm zmierzający do
wypełnienia planu Bożego, gdy Bóg będzie "wszystkim we
wszystkich" (1 Kor 15, 28). Tak więc na przykład
powołanie patriarchów i Wyjście z Egiptu nie tracą własnej
wartości w planie Bożym, ponieważ są równocześnie jego
pośrednimi etapami.</p>

<p align="justify"><a name="o15kkkI-1-2"><b>V. Pismo święte w życiu Kościoła</b></a></p>

<p align="justify"><b class="par" id="131">131</b> "Tak wielka tkwi w słowie Bożym moc i
potęga, że jest ono dla Kościoła podporą i siłą żywotną,
a dla synów Kościoła utwierdzeniem wiary, pokarmem duszy oraz
źródłem czystym i stałym życia duchowego"
<a href="przypisy/przypisy-1-2.htm#146" target="_self"><sup><font color="red"><b>108</b></font></sup></a>.
"Wierni Chrystusowi powinni mieć szeroki dostęp do Pisma
świętego"
<a href="przypisy/przypisy-1-2.htm#147" target="_self"><sup><font color="red"><b>109</b></font></sup></a>.</p>

<p align="justify"><b class="par" id="132">132</b> "Niech przeto studium Pisma świętego będzie
jakby duszą teologii świętej. Tymże słowem Pisma świętego
żywi się również korzystnie i święcie się przez nie
rozwija posługa słowa, czyli kaznodziejstwo, katecheza i
wszelkie nauczanie chrześcijańskie, w którym homilia
liturgiczna winna mieć szczególne miejsce"
<a href="przypisy/przypisy-1-2.htm#148" target="_self"><sup><font color="red"><b>110</b></font></sup></a>.</p>

<p align="justify"><b class="par" id="133">133</b> Kościół "usilnie i szczególnie upomina
wszystkich wiernych... aby przez częste czytanie Pisma
świętego nabywali <span lang="en"><font face="Times New Roman">&#171;</font></span>najwyższą wartość poznania
Chrystusa Jezusa<span lang="en"><font face="Times New Roman">&#187;</font></span> (Flp 3, 8).
<span lang="en"><font face="Times New Roman">&#171;</font></span>Nieznajomość Pisma
Świętego jest nieznajomością Chrystusa<span lang="en"><font face="Times New Roman">&#187;</font></span> (św.
Hieronim)"
<a href="przypisy/przypisy-1-2.htm#149" target="_self"><sup><font color="red"><b>111</b></font></sup></a>.</p>

<p align="justify"><a name="o16kkkI-1-2"><b><i>W skrócie</i></b></a></p>

<p align="justify"><b class="par" id="134">134</b><i> Omnis
Scriptura divina unus liber est, et hic unus liber est Christus, "quia
omnis Scriptura divina de Christo loquitur, et omnis Scriptura
divina in Christo impletur" - Całe Pismo święte jest jedną księgą, a tą
jedną księgą jest Chrystus, "ponieważ całe
Pismo święte mówi o Chrystusie i całe Pismo święte
wypełnia się w Chrystusie"</i>
<a href="przypisy/przypisy-1-2.htm#150" target="_self"><sup><font color="red"><b>112</b></font></sup></a>.</p>

<p align="justify"><b class="par" id="135">135</b> <i>Pismo święte zawiera słowo Boże, a ponieważ
jest natchnione, jest prawdziwie słowem Bożym</i>
<a href="przypisy/przypisy-1-2.htm#151" target="_self"><sup><font color="red"><b>113</b></font></sup></a>.</p>

<p align="justify"><b class="par" id="136">136 </b><i>Bóg jest Autorem Pisma świętego, ponieważ
natchnął jego ludzkich autorów; On działa w nich i przez
nich. W ten sposób zapewnia nas, że ich pisma bezbłędnie
nauczają prawdy zbawczej</i>
<a href="przypisy/przypisy-1-2.htm#152" target="_self"><sup><font color="red"><b>114</b></font></sup></a>.</p>

<p align="justify"><b class="par" id="137">137</b><i> Interpretacja Pism natchnionych powinna przede
wszystkim zwracać uwagę na to, co Bóg przez świętych
autorów pragnie objawić dla naszego zbawienia. "To, co
pochodzi od Ducha, nie może być w pełni zrozumiane inaczej,
jak tylko przez działanie tego samego Ducha"</i>
<a href="przypisy/przypisy-1-2.htm#153" target="_self"><sup><font color="red"><b>115</b></font></sup></a>.</p>

<p align="justify"><b class="par" id="138">138</b><i> Kościół przyjmuje i czci jako natchnione 46
ksiąg Starego Testamentu i 27 ksiąg Nowego Testamentu.</i></p>

<p align="justify"><b class="par" id="139">139</b> <i>Cztery Ewangelie zajmują centralne miejsce,
ponieważ ich ośrodkiem jest Jezus Chrystus.</i></p>

<p align="justify"><b class="par" id="140">140</b><i> Jedność obu Testamentów wynika z jedności
zamysłu Boga i Jego Objawienia. Stary Testament przygotowuje
Nowy, a Nowy wypełnia Stary. Stary i Nowy Testament wyjaśniają
się wzajemnie; obydwa są prawdziwym słowem Bożym.</i></p>

<p align="justify"><b class="par" id="141">141</b> <i>"Kościół miał zawsze we czci Pisma
Boże, podobnie jak samo Ciało Pańskie"</i>
<a href="przypisy/przypisy-1-2.htm#154" target="_self"><sup><font color="red"><b>116</b></font></sup></a>
<i>. Pismo
święte i Ciało Pańskie karmią cale życie chrześcijańskie
i kierują nim. "Twoje słowo jest lampą dla moich stóp i
światłem na mojej ścieżce" (Ps 119, 105) </i>
<a href="przypisy/przypisy-1-2.htm#155" target="_self"><sup><font color="red"><b>117</b></font></sup></a>.</p>

      <p align="justify">&nbsp;
    
  
  <p>


 <input type="button" class="btn-lg" onclick="location.href='kkkI-1-3.htm';" value="Kolejny rozdział" />
 <input type="button" class="btn-lg" onclick="location.href='../index.html';" value="Strona główna" /><br><br>

<!-- Mirrored from www.katechizm.diecezja.elk.pl/kkkI-1-2.htm by HTTrack Website Copier/3.x [XR&CO'2007], Mon, 11 Jun 2007 10:53:20 GMT --></p>

</div>

</body></html>