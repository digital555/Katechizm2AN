<html><!-- Mirrored from www.katechizm.diecezja.elk.pl/kkkIV-1-2.htm by HTTrack Website Copier/3.x [XR&CO'2007], Mon, 11 Jun 2007 10:53:28 GMT --><head>
<meta http-equiv="Content-Type" content="text/html; charset=UTF-8">
<meta name="viewport" content="width=device-width, initial-scale=1">
<link rel="stylesheet" href="http://maxcdn.bootstrapcdn.com/bootstrap/3.3.5/css/bootstrap.min.css">
<link rel="stylesheet" href="http://code.jquery.com/mobile/1.4.5/jquery.mobile-1.4.5.min.css" />
<script src="http://code.jquery.com/jquery-1.11.1.min.js"></script>
<script src="http://code.jquery.com/mobile/1.4.5/jquery.mobile-1.4.5.min.js"></script>
<script src="http://maxcdn.bootstrapcdn.com/bootstrap/3.3.5/js/bootstrap.min.js"></script>
<link rel="stylesheet" type="text/css" href="../css/index.css"></script>
<script type="text/javascript" src="../js/index.js"></script>


</head>
<body onload="dosekcji()">

<div class="stuck">
<center>
 <b>Rozmiar tekstu  </b>
 <br>
 <input type="button" class="btn-lg" onclick="scale('+')" value="   +   "/><a>     </a><input type="button" class="btn-lg" onclick="scale('-')" value="   -   "/>
</center>
<br>
<br>
</div>

<div class="container">



<p align="center"><b><a name="o1kkkIV-1-2">Rozdział drugi</a></b></p>
<p align="center"><b>TRADYCJA MODLITWY</b></p>

<font ><a href="kkkIV-1-2.htm#o1kkkIV-1-2">Wprowadzenie</a> (2650-2651)</font><br>
<b><font >Artykuł 1:</font></b><font > <a href="kkkIV-1-2.htm#o2kkkIV-1-2">U żródeł modlitwy</a> (2652-2662)</font><br>
<font >- Słowo Boże</font><br>
<font >- Liturgia Kościoła</font><br>
<font >- Cnoty Teologalne</font><br>
<font >- "Dzisiaj"</font><br>
<i><font ><a href="kkkIV-1-2.htm#o3kkkIV-1-2">W skrócie</a></font></i><font > (2661-2662)</font><br>
<b><font >Artykuł 2:</font></b><font > <a href="kkkIV-1-2.htm#o4kkkIV-1-2">Droga modlitwy</a> (2663-2682)</font><br>
<font >- Modlitwa do Ojca</font><br>
<font >- Modlitwa do Jezusa</font><br>
<font >- "Przyjdż Duchu Święty"</font><br>
<font >- W jedności ze świętą Matką Boga</font><br>
<i><font ><a href="kkkIV-1-2.htm#o5kkkIV-1-2">W skrócie</a></font></i><font > (2680-2682)</font><br>
<b><font >Artkuł 3:</font></b><font ><a href="kkkIV-1-2.htm#o6kkkIV-1-2"> Przewodnicy modlitwy</a> (2683-2696)</font><br>
<font >- Wielu świadków</font><br>
<font >- Słudzy modlitwy</font><br>
<font >- Miejsca sprzyjające modlitwie</font><br>
<i><font ><a href="kkkIV-1-2.htm#o7kkkIV-1-2">W skrócie</a></font></i><font > (2692-2696)</font><b></b></p>

<p align="justify"><b class="par" id="2650">2650</b> Modlitwa nie sprowadza się do spontanicznego wyrazu odruchu wewnętrznego: aby
się modlić, trzeba tego chcieć. Nie wystarczy również wiedzieć, co Pismo święte objawia na
temat modlitwy: modlitwy trzeba się także uczyć. Duch Święty uczy dzieci Boże modlitwy przez
żywy przekaz (świętą Tradycję)  w "wierzącym i modlącym się Kościele"
<a href="przypisy/przypisyIV-1-2.htm#3200" target="_self"><sup><font color="red"><b>1</b></font></sup></a>
.</p>

<p align="justify"><b class="par" id="2651">2651</b> Tradycja modlitwy chrześcijańskiej jest jedną z form wzrastania Tradycji wiary,
zwłaszcza przez kontemplację i studium wierzących, którzy zachowują w swych sercach wydarzenia
i słowa ekonomii zbawienia, i przez głębokie wnikanie w rzeczywistości duchowe, których
doświadczają
<a href="przypisy/przypisyIV-1-2.htm#3201" target="_self"><sup><font color="red"><b>2</b></font></sup></a>
.</p>

<p align="center"><b><br>

<a name="&quot;o2kkkIV-1-2&quot;">Artykuł pierwszy</a></b></p>

<p align="center"><b>U ŹRÓDEŁ MODLITWY</b></p>

<p align="justify"><b class="par" id="2652">2652</b> Duch Święty jest "wodą żywą", która w modlącym się sercu "
wytryska ku Życiu wiecznemu" (J 4, 14). To On uczy nas przyjmowania Go w samym Źródle: w
Chrystusie. W życiu chrześcijańskim znajdują się źródła, w których oczekuje nas Chrystus, aby
napoić nas Duchem Świętym:</p>

<p align="justify"><b class="nagl">Słowo Boże</b></p>

<p align="justify"><b class="par" id="2653">2653 </b>Kościół "usilnie i szczególnie zachęca wszystkich wiernych... by przez
częste czytanie Pisma świętego nabywali &#171;wzniosłego poznania Jezusa Chrystusa&#187;...
Czytaniu Pisma świętego powinna towarzyszyć modlitwa, by nawiązywała się rozmowa między Bogiem
a człowiekiem, gdyż &#171;do Niego zwracamy się, gdy się modlimy, to Jego słuchamy, gdy
czytamy Boskie wypowiedzi&#187;"
<a href="przypisy/przypisyIV-1-2.htm#3202" target="_self"><sup><font color="red"><b>3</b></font></sup></a>
.</p>

<p align="justify"><b class="par" id="2654">2654</b> Mistrzowie życia duchowego - parafrazując Mt 7, 7 - w ten sposób streszczają
dyspozycje serca karmionego słowem Bożym w czasie modlitwy: "Szukajcie czytając, a
znajdziecie rozmyślając; pukajcie modląc się, a będzie wam otworzone przez kontemplację"
<a href="przypisy/przypisyIV-1-2.htm#3203" target="_self"><sup><font color="red"><b>4</b></font></sup></a>
.</p>

<p align="justify"><b class="nagl">Liturgia Kościoła</b></p>

<p align="justify"><b class="par" id="2655">2655</b> Posłanie Chrystusa i Ducha Świętego, które w sakramentalnej liturgii Kościoła
zapowiada, aktualizuje i komunikuje misterium zbawienia, znajduje przedłużenie w modlącym się
sercu. Mistrzowie życia duchowego porównują niekiedy serce do ołtarza. Modlitwa uwewnętrznia i
przyswaja liturgię podczas i po jej celebracji. Nawet jeśli modlitwa jest przeżywana "w
ukryciu" (Mt 6, 6), jest zawsze modlitwą <i>Kościoła</i> i komunią z Trójcą Świętą
<a href="przypisy/przypisyIV-1-2.htm#3204" target="_self"><sup><font color="red"><b>5</b></font></sup></a>
.</p>

<p align="justify"><b class="nagl">Cnoty teologalne  </b></p>

<p align="justify"><b class="par" id="2656">2656</b> W modlitwę wchodzi się tak, jak wchodzi się w liturgię: przez ciasną bramę <i>
wiary</i>. Przez znaki Jego Obecności szukamy i pragniemy właśnie Oblicza Pana; chcemy słuchać
Jego słowa i je zachowywać.</p>

<p align="justify"><b class="par" id="2657">2657 </b>Duch Święty, który uczy nas celebrować liturgię w oczekiwaniu na powrót
Chrystusa, wychowuje nas do modlitwy w <i>nadziei</i>. I odwrotnie, modlitwa Kościoła i
modlitwa osobista wzmacniają w nas nadzieję. W zupełnie szczególny sposób Psalmy - dzięki swemu
konkretnemu i zróżnicowanemu językowi - uczą nas zakotwiczenia naszej nadziei w Bogu: "
Złożyłem w Panu całą nadzieję; On schylił się nade mną i wysłuchał mego wołania" (Ps 40,
2). "A Bóg, [dawca] nadziei, niech wam udzieli pełni radości i pokoju w wierze, abyście
przez moc Ducha Świętego byli bogaci w nadzieję" (Rz 15, 13).</p>

<p align="justify"><b class="par" id="2658">2658</b> "A nadzieja zawieść nie może, ponieważ <i>miłość</i> Boża rozlana jest w
sercach naszych przez Ducha Świętego, który został nam dany" (Rz 5, 5). Modlitwa,
kształtowana przez życie liturgiczne, czerpie wszystko z miłości, którą zostaliśmy umiłowani w
Chrystusie i która pozwala nam na nią odpowiedzieć miłością tak, jak On nas umiłował. Miłość
jest<i> tym</i> źródłem modlitwy; kto z niej czerpie, dochodzi do szczytu modlitwy:</p> 
<p align="justify">
<font> Kocham Cię, o mój Boże, i moim jedynym pragnieniem jest kochać Cię aż do
ostatniego tchnienia mego życia. Kocham Cię, o mój Boże, nieskończenie dobry, i wolę umrzeć
kochając Cię, niż żyć bez kochania Cię. Kocham Cię, Panie, i jedyna łaska, o jaką Cię proszę,
to kochać Cię wiecznie... Boże mój, jeśli mój język nie jest w stanie mówić w każdej chwili, iż
Cię kocham, chcę, aby moje serce powtarzało Ci to za każdym moim tchnieniem</font>
<a href="przypisy/przypisyIV-1-2.htm#3205" target="_self"><sup><font color="red"><b>6</b></font></sup></a>
.</p>

<p align="justify"><b class="nagl">"Dzisiaj"</b></p>

<p align="justify"><b class="par" id="2659">2659</b> W niektórych chwilach uczymy się modlić, słuchając słowa Pana i uczestnicząc w
Jego Misterium Paschalnym, ale w każdym czasie w wydarzeniach  codzienności otrzymujemy Jego
Ducha jako źródło naszej modlitwy. Nauczanie Jezusa o modlitwie do naszego Ojca ma ten sam
kontekst co nauczanie o Opatrzności
<a href="przypisy/przypisyIV-1-2.htm#3206" target="_self"><sup><font color="red"><b>7</b></font></sup></a> 
: czas jest w rękach Ojca; spotykamy Go w teraźniejszości, nie wczoraj ani 
jutro, ale dzisiaj: "Obyście usłyszeli dzisiaj głos Jego:
<font face="Times New Roman">&#171;</font>Nie zatwardzajcie serc
waszych<font face="Times New Roman">&#187;</font>" (Ps 95, 7-8).</p>

<p align="justify"><b class="par" id="2660">2660</b> Modlić się pośród wydarzeń każdego dnia i w każdej chwili jest jedną z tajemnic
Królestwa, objawionych "maluczkim", sługom Chrystusa, ubogim z błogosławieństw.
Słusznie i dobrze jest modlić się, aby nadejście Królestwa sprawiedliwości i pokoju miało wpływ
na bieg historii, lecz równie ważne jest przenikanie modlitwą treści codziennych, zwyczajnych
sytuacji. Wszystkie formy modlitwy mogą być tym zaczynem, do którego Pan porównuje Królestwo
<a href="przypisy/przypisyIV-1-2.htm#3207" target="_self"><sup><font color="red"><b>8</b></font></sup></a>
.</p>

<p align="justify"><i><b><a name="&quot;o3kkkIV-1-2&quot;">W skrócie</a></b></i></p>

<p align="justify"><b class="par" id="2661">2661</b> <i>Przez Tradycję, żywy przekaz, Duch Święty w Kościele uczy dzieci Boże
modlitwy.</i></p>

<p align="justify"><b class="par" id="2662">2662</b> <i>Słowo Boże, liturgia Kościoła, cnoty wiary, nadziei i miłości są źródłami
modlitwy.</i></p>

<p align="center"><br>

<b><a name="&quot;o4kkkIV-1-2&quot;">Artykuł drugi</a></b></p>

<p align="center"><b>DROGA MODLITWY</b></p>

<p align="justify"><b class="par" id="2663">2663</b> Zgodnie z kontekstem liturgicznym, społecznym i kulturowym, każdy Kościół - w
żywej tradycji modlitwy - proponuje swoim wiernym język modlitwy: słowa, melodie, gesty,
ikonografię. Do Urzędu Nauczycielskiego
<a href="przypisy/przypisyIV-1-2.htm#3208" target="_self"><sup><font color="red"><b>9</b></font></sup></a>
należy rozeznawanie, czy te drogi modlitwy są wierne
tradycji wiary apostolskiej, a obowiązkiem duszpasterzy i katechetów jest wyjaśnianie ich
znaczenia zawsze w odniesieniu do Jezusa Chrystusa.</p>

<p align="justify"><b class="nagl">Modlitwa do Ojca</b></p>

<p align="justify"><b class="par" id="2664">2664</b> Jedynie Chrystus jest drogą modlitwy chrześcijańskiej. Czy nasza modlitwa
będzie wspólnotowa czy osobista, słowna czy wewnętrzna, dostęp do Ojca ma tylko wtedy, gdy
modlimy się "w imię" Jezusa. Święte człowieczeństwo Jezusa jest więc drogą, na której Duch
Święty uczy nas modlić się do Boga, naszego Ojca.</p>

<p align="justify"><b class="nagl">Modlitwa do Jezusa</b></p>

<p align="justify"><b class="par" id="2665">2665</b> Modlitwa Kościoła, karmiona słowem Bożym i celebracją liturgii, uczy nas
modlitwy do Pana Jezusa. Nawet jeśli jest skierowana przede wszystkim do Ojca, we wszystkich
tradycjach liturgicznych zawiera jednak formy modlitwy skierowane do Chrystusa. Niektóre
psalmy, które zostały uaktualnione w modlitwie Kościoła, oraz Nowy Testament wkładają w nasze
usta i utrwalają w naszych sercach wezwania modlitwy do Chrystusa: Synu Boży, Słowo Boże,
Panie, Zbawco, Baranku Boży, Królu, Synu umiłowany, Synu Dziewicy, Dobry Pasterzu, Życie nasze,
Światłości nasza, Nadziejo nasza, Zmartwychwstanie nasze, Przyjacielu ludzi...</p>

<p align="justify"><b class="par" id="2666">2666</b> Jednak imieniem, które zawiera wszystko, jest właśnie imię, które Syn Boży
otrzymuje w swoim Wcieleniu: JEZUS. Ludzkie wargi nie są w stanie wypowiedzieć Boskiego Imienia
<a href="przypisy/przypisyIV-1-2.htm#3209" target="_self"><sup><font color="red"><b>10</b></font></sup></a>
, ale Słowo Boże, przyjmując nasze człowieczeństwo, powierza je nam i możemy go wzywać:
"Jezus", "JHWH zbawia
<a href="przypisy/przypisyIV-1-2.htm#3210" target="_self"><sup><font color="red"><b>11</b></font></sup></a>
. Imię Jezus obejmuje wszystko: Boga i człowieka oraz całą ekonomię
stworzenia i zbawienia. Modlić się, mówiąc "Jezus", oznacza wzywać Go, wołać do Niego w nas.
Tylko Jego imię zawiera Obecność, którą oznacza. Jezus jest Zmartwychwstałym i ktokolwiek wzywa
Jego Imienia, przyjmuje Syna Bożego, który go umiłował i siebie samego wydał za niego
<a href="przypisy/przypisyIV-1-2.htm#3211" target="_self"><sup><font color="red"><b>12</b></font></sup></a>
.</p>

<p align="justify"><b class="par" id="2667">2667</b> <font>To bardzo proste wezwanie wiary zostało rozwinięte w tradycji
modlitwy w różnych formach na Wschodzie i na Zachodzie. Najczęstszym sformułowaniem,
przekazanym przez mnichów z Synaju, z Syrii, z góry Athos jest wezwanie: "Panie, Jezu
Chryste, Synu Boży, zmiłuj się nad nami grzesznymi!" Łączy ono hymn chrystologiczny z
Flp 2, 6-11 z błaganiem celnika i żebraków o przejrzenie</font>
<a href="przypisy/przypisyIV-1-2.htm#3212" target="_self"><sup><font color="red"><b>13</b></font></sup></a>
<font>. Przez to wezwanie serce współodczuwa nędzę
ludzi i miłosierdzie ich Zbawiciela.</font></p>

<p align="justify"><b class="par" id="2668">2668</b> <font>Wezwanie świętego imienia Jezus jest najprostszą drogą
nieustannej modlitwy. Często powtarzane z pokorą przez skupione serce, nie rozprasza się w
"wielomówstwie" (Mt 6, 7), lecz "zatrzymuje słowo i wydaje owoc przez swą wytrwałość
"</font>
<a href="przypisy/przypisyIV-1-2.htm#3213" target="_self"><sup><font color="red"><b>14</b></font></sup></a>
<font>. Jest możliwe "w każdym czasie", ponieważ nie jest ono czynnością
obok jakiejś innej, ale czynnością jedyną, mianowicie miłowaniem Boga, który ożywia i
przemienia wszelkie działanie w Chrystusie Jezusie.</font></p>

<p align="justify"><b class="par" id="2669">2669</b> <font>Modlitwa Kościoła, podobnie jak wzywa Jego najświętsze Imię,
tak samo czci i wielbi <i>Serce Jezusa</i>. Adoruje Słowo Wcielone i Jego Serce, które z
miłości do ludzi pozwoliło się przebić naszymi grzechami. Modlitwa chrześcijańska chętnie idzie
drogą krzyżową w ślad za Zbawicielem. Kolejne stacje od pretorium po Golgotę i grób wyznaczają
<i>drogę Jezusa</i>, który odkupił świat przez swój święty Krzyż.</font></p>

<p align="justify"><b class="nagl">"Przyjdź, Duchu Święty"</b></p>


<p align="justify"><b class="par" id="2670">2670</b> "Nikt nie może powiedzieć bez pomocy Ducha Świętego
<font face="Times New Roman">&#171;</font>Panem jest Jezus<font face="Times New Roman">&#187;</font>" (1 Kor 12, 3). Za każdym razem,
gdy zaczynamy modlić się do Jezusa, Duch Święty swoją uprzedzającą łaską wprowadza nas na drogę
modlitwy. Skoro uczy On nas modlitwy, przypominając nam Chrystusa, to czy nie można modlić się
do Niego samego? Właśnie dlatego Kościół zachęca nas, abyśmy codziennie wzywali Ducha Świętego,
zwłaszcza na początku i na końcu każdej ważnej czynności.</p>

<p align="justify"><font>Jeśli Duch nie ma być wielbiony, to jakże przebóstwiałby mnie przez chrzest?
A jeśli ma być wielbiony, to dlaczego nie ma być przedmiotem szczególnego kultu?</font>
<a href="przypisy/przypisyIV-1-2.htm#3214" target="_self"><sup><font color="red"><b>15</b></font></sup></a>
</p>

<p align="justify"><b class="par" id="2671">2671</b> Tradycyjną formą prośby o Ducha Świętego jest wezwanie skierowane do Ojca przez
Chrystusa, naszego Pana, by On dał nam Ducha Pocieszyciela
<a href="przypisy/przypisyIV-1-2.htm#3215" target="_self"><sup><font color="red"><b>16</b></font></sup></a>
. Jezus podkreśla z naciskiem tę
prośbę w swoje imię w tej samej chwili, gdy obiecuje dar Ducha Prawdy
<a href="przypisy/przypisyIV-1-2.htm#3216" target="_self"><sup><font color="red"><b>17</b></font></sup></a>
. Najprostszą i najbardziej bezpośrednią modlitwą jest także tradycyjna modlitwa: "
Przyjdź, Duchu Święty". Każda tradycja liturgiczna rozwinęła ją w antyfonach i hymnach:</p>

<p align="justify"><font>Przyjdź, Duchu Święty, napełnij serca swoich wiernych i zapal w nich ogień
swojej miłości</font>
<a href="przypisy/przypisyIV-1-2.htm#3217" target="_self"><sup><font color="red"><b>18</b></font></sup></a>
.</p>

<p align="justify"><font>Królu niebieski, Duchu Pocieszycielu, Duchu Prawdy, wszędzie obecny i
napełniający wszystko, skarbcu wszelkiego dobra i źródło Życia, przybądź, zamieszkaj w nas,
oczyść nas i zbaw nas, o Ty, któryś jest Dobry!</font>
<a href="przypisy/przypisyIV-1-2.htm#3218" target="_self"><sup><font color="red"><b>19</b></font></sup></a>
</p>

<p align="justify"><b class="par" id="2672">2672</b> Duch Święty, którego namaszczenie przenika całą naszą istotę, jest wewnętrznym
Nauczycielem modlitwy chrześcijańskiej. On jest twórcą żywej tradycji modlitwy. Oczywiście,
jest tyle dróg w modlitwie, co modlących się, ale ten sam Duch działa we wszystkich i ze
wszystkimi. W komunii Ducha Świętego modlitwa chrześcijańska jest modlitwą w Kościele.</p>

<p align="justify"><b class="nagl">W komunii ze świętą Matką Boga</b></p>

<p align="justify"><b class="par" id="2673">2673 </b>W modlitwie Duch Święty jednoczy nas z Osobą Jedynego Syna w Jego uwielbionym
człowieczeństwie. To przez nie i w nim nasza synowska modlitwa prowadzi do komunii w Kościele z
Matką Jezusa
<a href="przypisy/przypisyIV-1-2.htm#3219" target="_self"><sup><font color="red"><b>20</b></font></sup></a>
.</p>

<p align="justify"><b class="par" id="2674">2674</b> Od wyrażenia w wierze przyzwolenia Maryi w chwili Zwiastowania i niezachwianego
podtrzymania go pod krzyżem Jej macierzyństwo rozciąga się odtąd na braci i siostry Jej Syna,
którzy są "pielgrzymującymi jeszcze i narażonymi na trudy i niebezpieczeństwa"
<a href="przypisy/przypisyIV-1-2.htm#3220" target="_self"><sup><font color="red"><b>21</b></font></sup></a>
. Jezus, jedyny Pośrednik, jest drogą naszej modlitwy; Maryja, Matka Jezusa i Matka nasza, nie
przysłania Go; Ona "wskazuje drogę" (<i>Hodoghitria</i>), jest jej
"Znakiem", według tradycyjnej ikonografii na Wschodzie i na Zachodzie.</p>

<p align="justify"><b class="par" id="2675">2675</b> Na podstawie tego szczególnego współdziałania Maryi z działaniem Ducha Świętego
Kościoły rozwinęły modlitwę do świętej Matki Boga, skupiając ją na Osobie Chrystusa ukazanej w
Jego misteriach. W niezliczonych hymnach i antyfonach, które wyrażają tę modlitwę, najczęściej
występują na przemian dwa dążenia: jedno "uwielbia" Pana za "wielkie
rzeczy", jakie uczynił swojej pokornej Służebnicy, a przez Nią wszystkim ludziom
<a href="przypisy/przypisyIV-1-2.htm#3221" target="_self"><sup><font color="red"><b>22</b></font></sup></a>
; drugie powierza Matce Jezusa
błagania i uwielbienia dzieci Bożych, ponieważ Ona zna teraz ludzkość, która w Niej zostaje
poślubiona przez Syna Bożego.</p>

<p align="justify"><b class="par" id="2676">2676</b> <font>Te dwa dążenia modlitwy do Maryi znalazły szczególny wyraz w
 modlitwie "Zdrowaś Maryjo":</font><br> <i><font>"Zdrowaś Maryjo (Raduj
 się, Maryjo)"</font></i><font>. Pozdrowienie anioła Gabriela rozpoczyna modlitwę
 "Zdrowaś". To sam Bóg, za pośrednictwem anioła, pozdrawia Maryję. W naszej modlitwie
 ośmielamy się podjąć na nowo pozdrowienie Maryi wraz ze spojrzeniem, jakie Bóg skierował na
 swą pokorną Służebnicę</font>
<a href="przypisy/przypisyIV-1-2.htm#3222" target="_self"><sup><font color="red"><b>23</b></font></sup></a>
 <font>, i cieszymy się z radości, jaką On w Niej znajduje</font>
<a href="przypisy/przypisyIV-1-2.htm#3223" target="_self"><sup><font color="red"><b>24</b></font></sup></a>
 .<br>
 <i><font>"Łaski pełna, Pan z Tobą"</font></i><font>: Dwa słowa
 pozdrowienia anioła wyjaśniają się wzajemnie. Maryja jest pełna łaski, ponieważ Pan jest z
 Nią. Łaska, jaką jest napełniona, oznacza obecność Tego, który jest źródłem wszelkiej łaski.
 "Ciesz się... Córo Jeruzalem... Mocarz pośród ciebie" (So 3,14.17a). Maryja, w
 której sam Pan przychodzi zamieszkać, jest uosobieniem córy Syjonu, Arką Przymierza, miejscem,
 gdzie przebywa chwała Pana: jest Ona "przybytkiem Boga z ludźmi" (Ap 21, 3). "
 Pełna łaski" jest całkowicie oddana Temu, który przychodzi w Niej zamieszkać i którego
 Ona ma wydać na świat.</font><br> <i><font>"Błogosławionaś Ty między niewiastami
 i błogosławiony owoc żywota Twojego, Jezus"</font></i><font>. Po pozdrowieniu
 anioła czynimy naszym pozdrowienie Elżbiety. "Napełniona Duchem Świętym" (Łk 1, 41)
 Elżbieta jest pierwsza w długim szeregu pokoleń, które błogosławią Maryję</font>
<a href="przypisy/przypisyIV-1-2.htm#3224" target="_self"><sup><font color="red"><b>25</b></font></sup></a>
 <font>: "Błogosławiona jesteś, któraś uwierzyła..." (Łk 1, 45); Maryja jest
 "błogosławiona między niewiastami", ponieważ uwierzyła w wypełnienie się słowa Pana.
 Abraham przez swoją wiarę stał się błogosławieństwem dla "ludów całej ziemi" (Rdz
 12, 3). Maryja przez swoją wiarę stała się Matką wierzących, dzięki której wszystkie narody
 ziemi otrzymują Tego, który jest samym błogosławieństwem Boga: "Błogosławiony owoc żywota
 Twojego, Jezus".</font></p>

<p align="justify"><b class="par" id="2677">2677</b> <i><font>"Święta Maryjo, Matko Boża, módl się za nami..."
</font></i> <font> Zdumiewamy się razem z Elżbietą: "A skądże mi to, że Matka
mojego Pana przychodzi do mnie?" (Łk 1, 43). Ponieważ daje nam Jezusa, swego Syna, Maryja
jest Matką Boga i Matką naszą; możemy Jej powierzać wszystkie nasze troski i nasze prośby. Ona
modli się za nami, podobnie jak modliła się za siebie: "Niech mi się stanie według twego
słowa!" (Łk 1, 38). Powierzając się Jej modlitwie, zdajemy się razem z Nią na wolę Bożą:
"Bądź wola Twoja".</font> <br> <font> <i>"Módl się za nami grzesznymi,
teraz i w godzinę śmierci naszej"</i>. Prosząc Maryję, by się modliła za nami, uznajemy
siebie za biednych grzeszników i zwracamy się do "Matki miłosierdzia", do Całej
Świętej. Powierzamy się Jej "teraz", w "dzisiaj" naszego życia. Nasza
ufność rozciąga się aż do powierzenia Jej już teraz "godziny naszej śmierci". Modlimy
się, by była obecna przy niej jak przy śmierci swojego Syna na krzyżu i w godzinie naszego
przejścia przyjęła nas jako nasza Matka</font>
<a href="przypisy/przypisyIV-1-2.htm#3225" target="_self"><sup><font color="red"><b>26</b></font></sup></a>
<font>, by poprowadzić nas do swego Syna Jezusa, do
raju.</font></p>

<p align="justify"><b class="par" id="2678">2678</b> <font>Pobożność średniowieczna na Zachodzie rozwinęła modlitwę
różańcową, wprowadzając ją jako ludową formę zastępczą Modlitwy Godzin. Na Wschodzie litanijna
forma Akathistos i Paraklisis pozostała zbliżona do chórowego oficjum w Kościołach
bizantyjskich, podczas gdy tradycje: ormiańska, koptyjska i syryjska dawały pierwszeństwo
ludowym hymnom i pieśniom ku czci Matki Bożej. Jednakże w </font><i><font>Ave Maria
</font></i><font>, w teotokionach, hymnach św. Efrema czy św. Grzegorza z Nareku
tradycja modlitwy jest zasadniczo ta sama.</font></p>

<p align="justify"><b class="par" id="2679">2679</b> Maryja jest doskonałą "Orantką", figurą Kościoła. Gdy modlimy się do
Niej, wraz z Nią łączymy się z zamysłem Ojca, który posyła swego Syna dla zbawienia wszystkich
ludzi. Podobnie jak umiłowany uczeń, przyjmujemy do siebie
<a href="przypisy/przypisyIV-1-2.htm#3226" target="_self"><sup><font color="red"><b>27</b></font></sup></a>
Matkę Jezusa, która stała się Matką wszystkich żyjących. Możemy modlić się z Nią i do Niej.
Modlitwa Kościoła jest jakby prowadzona przez modlitwę Maryi. Jest z Maryją zjednoczona w
nadziei
<a href="przypisy/przypisyIV-1-2.htm#3227" target="_self"><sup><font color="red"><b>28</b></font></sup></a>
. </p>

<p align="justify"><b class="nagl"><i><a name="&quot;o5kkkIV-1-2&quot;">W skrócie</a></i></b></p>

<p align="justify"><b class="par" id="2680">2680</b> <i>Modlitwa jest przede wszystkim skierowana do Ojca; w taki sam sposób kieruje
się ona do Jezusa, zwłaszcza przez wzywanie Jego świętego imienia: "Panie, Jezu Chryste,
Synu Boży, zmiłuj się nad nami grzesznymi!"</i></p>

<p align="justify"><b class="par" id="2681">2681</b> <i>"Nikt nie może powiedzieć bez pomocy Ducha Świętego: &#171;Panem jest
Jezus&#187;" (1 Kor 12, 3). Kościół zachęca nas, byśmy wzywali Ducha Świętego jako
wewnętrznego Nauczyciela modlitwy chrześcijańskiej.</i></p>

<p align="justify"><b class="par" id="2682">2682</b> <i>Kościół chętnie modli się w komunii z Dziewicą Maryją ze względu na Jej
szczególne współdziałanie z Duchem Świętym, aby razem z Nią uwielbiać wielkie rzeczy, które Bóg
uczynił w Niej, oraz by powierzać Jej błagania i uwielbienia.</i></p>

<p align="center"><br>
<b><a name="&quot;o6kkkIV-1-2&quot;">Artykuł trzeci</a></b></p>

<p align="center"><b>PRZEWODNICY MODLITWY</b></p>

<p align="justify"><b class="nagl">Wielu świadków</b></p>

<p align="justify"><b class="par" id="2683">2683</b> Świadkowie, którzy poprzedzili nas w drodze do Królestwa
<a href="przypisy/przypisyIV-1-2.htm#3228" target="_self"><sup><font color="red"><b>29</b></font></sup></a>
, szczególnie ci, których Kościół uznaje za "świętych", uczestniczą w żywej tradycji
modlitwy przez wzór swojego życia, przez pozostawione przez nich pisma oraz przez swoją
modlitwę dzisiaj. Kontemplują oni Boga, wychwalają Go i nieustannie opiekują się tymi, których
pozostawili na ziemi. Wchodząc "do radości" swego Nauczyciela, zostali "
postawieni nad wieloma"
<a href="przypisy/przypisyIV-1-2.htm#3229" target="_self"><sup><font color="red"><b>30</b></font></sup></a>
. Wstawiennictwo jest ich najwyższą służbą zamysłowi Bożemu.
Możemy i powinniśmy modlić się do nich, aby wstawiali się za nami i za całym światem.</p>

<p align="justify"><b class="par" id="2684">2684</b> W komunii świętych rozwinęły się w historii Kościołów <i>różne duchowości</i>.
Osobisty charyzmat świadka miłości Boga do ludzi mógł być przekazany, jak na przykład "
duch" Eliasza Elizeuszowi
<a href="przypisy/przypisyIV-1-2.htm#3230" target="_self"><sup><font color="red"><b>31</b></font></sup></a>
i Janowi Chrzcicielowi
<a href="przypisy/przypisyIV-1-2.htm#3231" target="_self"><sup><font color="red"><b>32</b></font></sup></a>
, by uczniowie mogli uczestniczyć w tym duchu
<a href="przypisy/przypisyIV-1-2.htm#3232" target="_self"><sup><font color="red"><b>33</b></font></sup></a>
.
Duchowość znajduje się także w miejscu zetknięcia różnych prądów liturgicznych i teologicznych
oraz świadczy o inkulturacji wiary w określone środowisko ludzkie i jego historię. Różne
duchowości chrześcijańskie uczestniczą w żywej tradycji modlitwy i są niezbędnymi przewodnikami
dla wiernych. W swojej bogatej różnorodności rozszczepiają one czyste i jedyne światło Ducha
Świętego.</p>
<p align="justify"><font>Duch jest rzeczywiście miejscem świętych, a święty jest
właściwym miejscem dla Ducha, ofiarowuje się on bowiem, by zamieszkiwać z Bogiem, i został
nazwany Jego świątynią</font>
<a href="przypisy/przypisyIV-1-2.htm#3233" target="_self"><sup><font color="red"><b>34</b></font></sup></a>
.</p>

<p align="justify"><b class="nagl">Słudzy modlitwy</b></p>

<p align="justify"><b class="par" id="2685">2685</b> <i>Rodzina chrześcijańska</i> jest pierwszym miejscem wychowania do modlitwy.
Zbudowana na sakramencie małżeństwa jest "Kościołem domowym", w którym dzieci Boże
uczą się modlitwy "jak Kościół" oraz wytrwałości w modlitwie. Szczególnie dla małych
dzieci codzienna modlitwa rodzinna jest pierwszym świadectwem żywej pamięci Kościoła,
cierpliwie pobudzanej przez Ducha Świętego.</p>

<p align="justify"><b class="par" id="2686">2686</b> <i>Wyświęceni do posługi</i> są również odpowiedzialni za formowanie do
modlitwy swoich braci i sióstr w Chrystusie. Jako słudzy Dobrego Pasterza zostali wyświęceni,
by prowadzić Lud Boży do żywych źródeł modlitwy, jakimi są: słowo Boże, liturgia, życie
teologalne, "dzisiaj" Boga w konkretnych sytuacjach
<a href="przypisy/przypisyIV-1-2.htm#3234" target="_self"><sup><font color="red"><b>35</b></font></sup></a>
.</p>

<p align="justify"><b class="par" id="2687">2687</b> Wielu <i>zakonników</i> poświęciło całe swoje życie modlitwie. Już na pustyni
egipskiej pustelnicy, mnisi i mniszki poświęcali swój czas uwielbianiu Boga i wstawianiu się za
Jego ludem. Życie konsekrowane nie może istnieć ani rozwijać się bez modlitwy; jest ona jednym
z żywych źródeł kontemplacji i życia duchowego w Kościele.</p>

<p align="justify"><b class="par" id="2688">2688</b> Celem <i>katechezy</i> dzieci, młodzieży i dorosłych jest to, by słowo Boże
było rozważane w modlitwie osobistej, aktualizowane w modlitwie liturgicznej oraz stale
uwewnętrzniane, by wydało swój owoc w nowym życiu. Katecheza jest także miejscem, w którym
pobożność ludowa może zostać poddana ocenie i wychowaniu
<a href="przypisy/przypisyIV-1-2.htm#3235" target="_self"><sup><font color="red"><b>36</b></font></sup></a>
Nauczenie się na pamięć podstawowych modlitw jest niezbędnym oparciem w życiu modlitwy; ważne
jest jednak to, by doprowadzić do zasmakowania w jej treści
<a href="przypisy/przypisyIV-1-2.htm#3236" target="_self"><sup><font color="red"><b>37</b></font></sup></a>
.</p>

<p align="justify"><b class="par" id="2689">2689</b> <i>Grupy modlitewne</i>, jak również "szkoły modlitwy", są dziś jednym
ze znaków i jednym z bodźców odnowy modlitwy w Kościele, pod warunkiem że czerpią z
autentycznych źródeł modlitwy chrześcijańskiej. Troska o jedność jest znakiem prawdziwej
modlitwy w Kościele. </p>

<p align="justify"><b class="par" id="2690">2690</b> Duch Święty udziela niektórym wiernym daru mądrości, wiary i rozeznania
dotyczącego tego dobra wspólnego, jakim jest modlitwa (<i>kierownictwo duchowe</i>). Osoby,
które zostały obdarzone tym darem, są prawdziwymi sługami żywej tradycji modlitwy:</p>

<p align="justify"><font>Dlatego właśnie dusza, która chce postąpić w doskonałości, powinna - według
rady św. Jana od Krzyża - "dobrze uważać, w jakie ręce się oddaje, albowiem jaki jest
mistrz, taki będzie uczeń; jaki jest ojciec, taki będzie syn". Co więcej: "
Przewodnicy duchowi winni być nie tylko mądrzy i roztropni, ale także posiadać szczególne
doświadczenie. Jeśli przewodnicy duchowi nie mają doświadczenia w życiu duchowym, nie będą
zdolni pokierować duszami, gdy Bóg będzie je chciał prowadzić, ponieważ oni ich nie
zrozumieją"</font>
<a href="przypisy/przypisyIV-1-2.htm#3237" target="_self"><sup><font color="red"><b>38</b></font></sup></a>
.</p>

<p align="justify"><b class="nagl">Miejsca sprzyjające modlitwie</b></p>

<p align="justify"><b class="par" id="2691">2691</b> Kościół, dom Boży, jest właściwym miejscem modlitwy liturgicznej dla wspólnoty
parafialnej. Jest on również uprzywilejowanym miejscem adoracji rzeczywistej obecności
Chrystusa w Najświętszym Sakramencie. Wybór sprzyjającego miejsca nie jest obojętny dla
prawdziwości modlitwy:</p>

<p align="justify"> <font> - Dla modlitwy osobistej może to być "kącik modlitewny" z Pismem
świętym i obrazami, by trwać tam "w ukryciu" przed naszym Ojcem</font>
<a href="przypisy/przypisyIV-1-2.htm#3238" target="_self"><sup><font color="red"><b>39</b></font></sup></a>
<font> ;  w rodzinie chrześcijańskiej taki rodzaj małego oratorium sprzyja wspólnej
modlitwie.</font><br>

<font> - W okolicach, gdzie istnieją klasztory, powołaniem tych wspólnot jest
 sprzyjanie dzieleniu Modlitwy Godzin z wiernymi oraz umożliwianie im samotności koniecznej
 dla bardziej intensywnej modlitwy osobistej</font>
<a href="przypisy/przypisyIV-1-2.htm#3239" target="_self"><sup><font color="red"><b>40</b></font></sup></a>
 .<br>

<font> - Pielgrzymki przypominają naszą wędrówkę na ziemi ku niebu. Tradycyjnie już są
 one czasem intensywnej odnowy modlitwy. Dla pielgrzymów poszukujących właściwych im żywych
 źródeł sanktuaria są wyjątkowymi miejscami przeżywania "jako Kościół" form modlitwy
 chrześcijańskiej.</font></p>

<p align="justify"><b class="nagl"><i><a name="&quot;o7kkkIV-1-2&quot;">W skrócie</a></i></b></p>

<p align="justify"><b class="par" id="2692">2692</b> <i>W swojej modlitwie Kościół pielgrzymujący jest złączony z modlitwą świętych,
których usilnie prosi o wstawiennictwo.</i></p>

<p align="justify"><b class="par" id="2693">2693</b> <i>Różne duchowości chrześcijańskie uczestniczą w żywej tradycji modlitwy i są
cennymi przewodnikami w życiu duchowym.</i></p>

<p align="justify"><b class="par" id="2694">2694</b><i> Rodzina chrześcijańska jest pierwszym miejscem wychowania do
modlitwy. </i></p>

<p align="justify"><b class="par" id="2695">2695 </b><i>Pomoc dotyczącą modlitwy zapewniają w Kościele: wyświęceni do posługi,
życie konsekrowane, katecheza, grupy modlitewne i "kierownictwo duchowe".</i></p>

<p align="justify"><b class="par" id="2696">2696</b> <i>Miejscami najbardziej sprzyjającymi modlitwie są: osobiste lub rodzinne
oratorium, klasztory, sanktuaria pielgrzymkowe, a przede wszystkim kościół, który jest
właściwym miejscem modlitwy liturgicznej dla wspólnoty parafialnej oraz uprzywilejowanym
miejscem adoracji eucharystycznej.</i></p>


<input type="button" class="btn-lg" onclick="location.href='kkkIV-1-3.htm';" value="Kolejny rozdział" />
<input type="button" class="btn-lg" onclick="location.href='../index.html';" value="Strona główna" /><br><br>




</body><!-- Mirrored from www.katechizm.diecezja.elk.pl/kkkIV-1-2.htm by HTTrack Website Copier/3.x [XR&CO'2007], Mon, 11 Jun 2007 10:53:28 GMT --></html>